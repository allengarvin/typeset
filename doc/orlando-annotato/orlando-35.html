<!DOCTYPE html>
<html lang="it">
<head>
<meta charset="UTF-8">
<title>Annotated Orlando Furioso</title>
<style>
  body {
    font-family: "Garamond", "Georgia", serif;
    line-height: 1.6;
    margin: 2em auto;
    max-width: 900px;
    counter-reset: octave;
  }

  .octave-wrapper {
    display: flex;
    align-items: flex-start;
    margin-bottom: 1.8em;
  }

  .margin-note {
    flex: 0 0 180px;         /* width of margin column */
    font-size: 0.9em;
    color: #666;
    padding-right: 1em;
    border-right: 1px solid #ddd;
    margin-right: 1em;
  }

  .octave {
    flex: 1;
    counter-increment: octave;
  }

  .octave::before {
    content: "Ottava " counter(octave);
    display: block;
    font-weight: bold;
    color: #444;
    margin-bottom: 0.3em;
  }

  .annotated {
    color: #0044cc;
    cursor: pointer;
    position: relative;
  }

  /* tooltip styling */
  .tooltip {
    position: absolute;
    background: #fff8c6;
    border: 1px solid #e0d97a;
    padding: 6px 10px;
    border-radius: 6px;
    box-shadow: 1px 2px 6px rgba(0, 0, 0, 0.2);
    font-size: 0.9em;
    width: 250px;
    max-width: 500px;
    z-index: 100;
    display: none;
    white-space: normal; /* allows wrapping */

  }
</style>
</head>
<body>
<table>
<tr><td><h1><center>Orlando Furioso: Canto XXXV (annotato)</center></h1></td></tr>
<td><br></td>
<tr><td><table>
<tr><td align="left"><h2><a href="orlando-34.html">Prev. (Canto XXXIV)</a></h2></td><td align="right"><h2><a href="orlando-36.html">Next. (Canto XXXVI)</h2></a></td></tr>
</table></td></tr>
</table>
  </div>
</div>

<div class="octave-wrapper">
  <div class="margin-note">

  </div>  <div class="octave" number="1">
    <p>Oh famelice, inique e fiere arpie<br />
        ch’all’accecata Italia e d’error piena,<br />
        per punir forse antique colpe rie,<br />
        in ogni mensa alto giudicio mena!<br />
        Innocenti fanciulli e madri pie<br />
        cascan di fame, e veggon ch’una cena<br />
        di questi mostri rei tutto divora<br />
        ciò che del viver lor sostegno fora.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="2">
    <p>Troppo fallò chi le spelonche aperse,<br />
        che già molt’anni erano state chiuse;<br />
        onde il fetore e l’ingordigia emerse,<br />
        ch’ad ammorbare Italia si diffuse.<br />
        Il bel vivere allora si summerse;<br />
        e la quiete in tal modo s’escluse,<br />
        ch’in guerre, in povertà sempre e in affanni<br />
        è dopo stata, et è per star molt’anni:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="3">
    <p>fin ch’ella un giorno ai neghitosi figli<br />
        scuota la chioma, e cacci fuor di Lete,<br />
        gridando lor: – Non fia chi rassimigli<br />
        alla virtù di Calai e di Zete?<br />
        che le mense dal puzzo e dagli artigli<br />
        liberi, e torni a lor mondizia liete,<br />
        come essi già quelle di Fineo, e dopo<br />
        fe’ il paladin quelle del re etiopo. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="4">
    <p>Il paladin col suono orribil venne<br />
        le brutte arpie cacciando in fuga e in rotta,<br />
        tanto ch’a piè d’un monte si ritenne,<br />
        ove esse erano entrate in una grotta.<br />
        L’orecchie attente allo spiraglio tenne,<br />
        e l’aria ne sentì percossa e rotta<br />
        da pianti e d’urli e da lamento eterno:<br />
        segno evidente quivi esser lo ’nferno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="5">
    <p>Astolfo si pensò d’entrarvi dentro,<br />
        e veder quei c’hanno perduto il giorno,<br />
        e penetrar la terra fin al centro,<br />
        e le bolgie infernal cercare intorno.<br />
        – Di che debbo temer – dicea – s’io v’entro,<br />
        che mi posso aiutar sempre col corno?<br />
        Farò fuggir Plutone e Satanasso,<br />
        e ’l can trifauce leverò dal passo. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="6">
    <p>De l’alato destrier presto discese,<br />
        e lo lasciò legato a un arbuscello;<br />
        poi si calò ne l’antro; e prima prese<br />
        il corno, avendo ogni sua speme in quello.<br />
        Non andò molto inanzi, che gli offese<br />
        il naso e gli occhi un fumo oscuro e fello,<br />
        più che di pece grave e che di zolfo:<br />
        non sta d’andar per questo inanzi Astolfo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="7">
    <p>Ma quanto va più inanzi, più s’ingrossa<br />
        il fumo e la caligine, e gli pare<br />
        ch’andare inanzi più troppo non possa;<br />
        che sarà forza a dietro ritornare.<br />
        Ecco, non sa che sia, vede far mossa<br />
        da la volta di sopra, come fare<br />
        il cadavero appeso al vento suole,<br />
        che molti dì sia stato all’acqua e al sole.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="8">
    <p>Sì poco, e quasi nulla era di luce<br />
        in quella affumicata e nera strada,<br />
        che non comprende e non discerne il duce<br />
        chi questo sia che sì per l’aria vada;<br />
        e per notizia averne si conduce<br />
        a dargli uno o duo colpi de la spada.<br />
        Stima poi ch’uno spirto esser quel debbia;<br />
        che gli par di ferir sopra la nebbia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="9">
    <p>Allor sentì parlar con voce mesta:<br />
        – Deh, senza fare altrui danno, giù cala!<br />
        Pur troppo il negro fumo mi molesta,<br />
        che dal fuoco infernal qui tutto esala. –<br />
        Il duca stupefatto allor s’arresta,<br />
        e dice all’ombra: – Se Dio tronchi ogni ala<br />
        al fumo, sì ch’a te piu non ascenda,<br />
        non ti dispiaccia che ’l tuo stato intenda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="10">
    <p>E se vuoi che di te porti novella<br />
        nel mondo su, per satisfarti sono. –<br />
        L’ombra rispose: – Alla luce alma e bella<br />
        tornar per fama ancor sì mi par buono,<br />
        che le parole è forza che mi svella<br />
        il gran desir c’ho d’aver poi tal dono,<br />
        e che ’l mio nome e l’esser mio ti dica,<br />
        ben che ’l parlar mi sia noia e fatica. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="11">
    <p>E cominciò: – Signor, Lidia sono io,<br />
        del re di Lidia in grande altezza nata,<br />
        qui dal giudicio altissimo di Dio<br />
        al fumo eternamente condannata,<br />
        per esser stata al fido amante mio,<br />
        mentre io vissi, spiacevole et ingrata.<br />
        D’altre infinite è questa grotta piena,<br />
        poste per simil fallo in simil pena.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="12">
    <p>Sta la cruda Anassarete più al basso,<br />
        ove è maggiore il fumo e più martire.<br />
        Restò converso al mondo il corpo in sasso,<br />
        e l’anima qua giù venne a patire,<br />
        poi che veder per lei l’afflitto e lasso<br />
        suo amante appeso poté sofferire.<br />
        Qui presso è Dafne, ch’or s’avvede quanto<br />
        errasse a far Apollo correr tanto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="13">
    <p>Lungo saria se gl’infelici spirti<br />
        de le femine ingrate, che qui stanno,<br />
        volesse ad uno ad uno riferirti;<br />
        che tanti son, ch’in infinito vanno.<br />
        Più lungo ancor saria gli uomini dirti,<br />
        a’ quai l’essere ingrato ha fatto danno,<br />
        e che puniti sono in peggior loco,<br />
        ove il fumo gli accieca, e cuoce il fuoco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="14">
    <p>Perché le donne più facili e prone<br />
        a creder son, di più supplicio è degno<br />
        chi lor fa inganno. Il sa Teseo e Iasone<br />
        e chi turbò a Latin l’antiquo regno;<br />
        sallo ch’incontra sé il frate Absalone<br />
        per Tamar trasse a sanguinoso sdegno;<br />
        et altri et altre: che sono infiniti,<br />
        che lasciato han chi moglie e chi mariti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="15">
    <p>Ma per narrar di me più che d’altrui,<br />
        e palesar l’error che qui mi trasse,<br />
        bella, ma altiera più, sì in vita fui,<br />
        che non so s’altra mai mi s’aguagliasse:<br />
        né ti saprei ben dir, di questi dui,<br />
        s’in me l’orgoglio o la beltà, avanzasse;<br />
        quantunque il fasto e l’alterezza nacque<br />
        da la beltà ch’a tutti gli occhi piacque.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="16">
    <p>Era in quel tempo in Tracia un cavalliero<br />
        estimato il miglior del mondo in arme,<br />
        il qual da più d’un testimonio vero<br />
        di singular beltà sentì lodarme;<br />
        tal che spontaneamente fe’ pensiero<br />
        di volere il suo amor tutto donarme,<br />
        stimando meritar per suo valore,<br />
        che caro aver di lui dovessi il core.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="17">
    <p>In Lidia venne; e d’un laccio più forte<br />
        vinto restò, poi che veduta m’ebbe.<br />
        Con gli altri cavallier si messe in corte<br />
        del padre mio, dove in gran fama crebbe.<br />
        L’alto valore e le più d’una sorte<br />
        prodezze che mostrò, lungo sarebbe<br />
        a raccontarti, e il suo merto infinito,<br />
        quando egli avesse a più grato uom servito.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="18">
    <p>Panfilia e Caria e il regno de’ Cilici<br />
        per opra di costui mio padre vinse;<br />
        che l’esercito mai contra i nimici,<br />
        se non quanto volea costui, non spinse.<br />
        Costui, poi che gli parve i benefici<br />
        suoi meritarlo, un dì col re si strinse<br />
        a domandargli in premio de le spoglie<br />
        tante arrecate, ch’io fossi sua moglie.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="19">
    <p>Fu repulso dal re, ch’in grande stato<br />
        maritar disegnava la figliuola,<br />
        non a costui che cavallier privato<br />
        altro non tien che la virtude sola:<br />
        e ’l padre mio troppo al guadagno dato,<br />
        e all’avarizia, d’ogni vizio scuola,<br />
        tanto apprezza costumi, o virtù ammira,<br />
        quanto l’asino fa il suon de la lira.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="20">
    <p>Alceste, il cavallier di ch’io ti parlo<br />
        (che così nome avea), poi che si vede<br />
        repulso da chi più gratificarlo<br />
        era più debitor, commiato chiede;<br />
        e lo minaccia, nel partir, di farlo<br />
        pentir che la figliuola non gli diede.<br />
        Se n’andò al re d’Armenia, emulo antico<br />
        del re di Lidia e capital nimico;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="21">
    <p>e tanto stimulò, che lo dispose<br />
        a pigliar l’arme e far guerra a mio padre.<br />
        Esso per l’opre sue chiare e famose<br />
        fu fatto capitan di quelle squadre.<br />
        Pel re d’Armenia tutte l’altre cose<br />
        disse ch’acquisteria: sol le leggiadre<br />
        e belle membra mie volea per frutto<br />
        de l’o>pra sua, vinto ch’avesse il tutto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="22">
    <p>Io non ti potre’ esprimere il gran danno<br />
        che Alceste al padre mio fa in quella guerra.<br />
        Quattro eserciti rompe, e in men d’un anno<br />
        lo mena a tal, che non gli lascia terra,<br />
        fuor ch’un castel ch’alte pendici fanno<br />
        fortissimo; e là dentro il re si serra<br />
        con la famiglia che più gli era accetta,<br />
        e col tesor che trar vi puote in fretta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="23">
    <p>Quivi assedionne Alceste; et in non molto<br />
        termine a tal disperazion ne trasse,<br />
        che per buon patto avria mio padre tolto<br />
        che moglie e serva ancor me gli lasciasse<br />
        con la metà del regno, s’indi assolto<br />
        restar d’ogni altro danno si sperasse.<br />
        Vedersi in breve de l’avanzo privo<br />
        era ben certo, e poi morir captivo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="24">
    <p>Tentar, prima ch’accada, si dispone<br />
        ogni rimedio che possibil sia;<br />
        e me, che d’ogni male era cagione,<br />
        fuor de la rocca, ov’era Alceste invia.<br />
        Io vo ad Alceste con intenzione<br />
        di dargli in preda la persona mia,<br />
        e pregar che la parte che vuol tolga<br />
        del regno nostro, e l’ira in pace volga.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="25">
    <p>Come ode Alceste ch’io vo a ritrovarlo,<br />
        mi viene incontra pallido e tremante:<br />
        di vinto e di prigione, a riguardarlo,<br />
        più che di vincitore, have sembiante.<br />
        Io che conosco ch’arde, non gli parlo<br />
        sì come avea già disegnato inante:<br />
        vista l’occasion, fo pensier nuovo<br />
        conveniente al grado in ch’io lo trovo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="26">
    <p>A maledir comincio l’amor d’esso,<br />
        e di sua crudeltà troppo a dolermi,<br />
        ch’iniquamente abbia mio padre oppresso,<br />
        e che per forza abbia cercato avermi;<br />
        che con più grazia gli saria successo<br />
        indi a non molti dì, se tener fermi<br />
        saputo avesse i modi cominciati,<br />
        ch’al re et a tutti noi sì furon grati.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="27">
    <p>E se ben da principio il padre mio<br />
        gli avea negata la domanda onesta<br />
        (però che di natura è un poco rio,<br />
        né mai si piega alla prima richiesta),<br />
        farsi per ciò di ben servir restio<br />
        non doveva egli, e aver l’ira sì presta;<br />
        anzi, ognor meglio oprando, tener certo<br />
        venire in breve al desiato merto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="28">
    <p>E quando anco mio padre a lui ritroso<br />
        stato fosse, io l’avrei tanto pregato,<br />
        ch’avria l’amante mio fatto mio sposo.<br />
        Pur, se veduto io l’avessi ostinato,<br />
        avrei fatto tal opra di nascoso,<br />
        che di me Alceste si saria lodato.<br />
        Ma poi ch’a lui tentar parve altro modo,<br />
        io di mai non l’amar fisso avea il chiodo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="29">
    <p>E se ben era a lui venuta, mossa<br />
        da la pietà ch’al mio padre portava,<br />
        sia certo che non molto fruir possa<br />
        il piacer ch’al dispetto mio gli dava;<br />
        ch’era per far di me la terra rossa,<br />
        tosto ch’io avessi alla sua voglia prava<br />
        con questa mia persona satisfatto<br />
        di quel che tutto a forza saria fatto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="30">
    <p>Queste parole e simili altre usai,<br />
        poi che potere in lui mi vidi tanto;<br />
        e ’l più pentito lo rendei, che mai<br />
        si trovasse ne l’eremo alcun santo.<br />
        Mi cadde a’ piedi, e supplicommi assai,<br />
        che col coltel che si levò da canto<br />
        (e volea in ogni modo ch’io ’l pigliassi)<br />
        di tanto fallo suo mi vendicassi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="31">
    <p>Poi ch’io lo trovo tale, io fo disegno<br />
        la gran vittoria insin al fin seguire:<br />
        gli do speranza di farlo anco degno<br />
        che la persona mia potrà fruire,<br />
        s’emendando il suo error, l’antiquo regno<br />
        al padre mio farà restituire;<br />
        e nel tempo a venir vorrà acquistarme<br />
        servendo, amando, e non mai più per arme.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="32">
    <p>Così far mi promesse, e ne la rocca<br />
        intatta mi mandò, come a lui venni,<br />
        né di baciarmi pur s’ardì la bocca:<br />
        vedi s’al collo il giogo ben gli tenni;<br />
        vedi se bene Amor per me lo tocca,<br />
        se convien che per lui più strali impenni.<br />
        Al re d’Armenia andò, di cui dovea<br />
        esser per patto ciò che si prendea:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="33">
    <p>e con quel miglior modo ch’usar puote,<br />
        lo priega ch’al mio padre il regno lassi,<br />
        del qual le terre ha depredate e vote,<br />
        et a goder l’antiqua Armenia passi.<br />
        Quel re, d’ira infiammando ambe le gote,<br />
        disse ad Alceste che non vi pensassi;<br />
        che non si volea tor da quella guerra,<br />
        fin che mio padre avea palmo di terra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="34">
    <p>E s’Alceste è mutato alle parole<br />
        d’una vil feminella, abbiasi il danno.<br />
        Già a’ prieghi esso di lui perder non vuole<br />
        quel ch’a fatica ha preso in tutto un anno.<br />
        Di nuovo Alceste il priega, e poi si duole<br />
        che seco effetto i prieghi suoi non fanno.<br />
        All’ultimo s’adira, e lo minaccia<br />
        che vuol, per forza o per amor, lo faccia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="35">
    <p>L’ira multiplicò sì, che li spinse<br />
        da le male parole ai peggior fatti.<br />
        Alceste contra il re la spada strinse<br />
        fra mille ch’in suo aiuto s’eran tratti,<br />
        e mal grado lor tutti, ivi l’estinse;<br />
        e quel dì ancor gli Armeni ebbe disfatti,<br />
        con l’aiuto de’ Cilici e de’ Traci<br />
        che pagava egli, e d’altri suoi seguaci.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="36">
    <p>Seguitò la vittoria, et a sue spese,<br />
        senza dispendio alcun del padre mio,<br />
        ne rendé tutto il regno in men d’un mese.<br />
        Poi per ricompensarne il danno rio,<br />
        oltr’alle spoglie che ne diede, prese<br />
        in parte, e gravò in parte di gran fio<br />
        Armenia e Capadocia che confina,<br />
        e scorse Ircania fin su la marina.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="37">
    <p>In luogo di trionfo, al suo ritorno,<br />
        facemmo noi pensier dargli la morte.<br />
        Restammo poi, per non ricever scorno;<br />
        che lo veggian troppo d’amici forte.<br />
        Fingo d’amarlo, e più di giorno in giorno<br />
        gli do speranza d’essergli consorte;<br />
        ma prima contra altri nimici nostri<br />
        dico voler che sua virtù dimostri.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="38">
    <p>E quando sol, quando con poca gente<br />
        lo mando a strane imprese e perigliose,<br />
        da farne morir mille agevolmente:<br />
        ma lui successer ben tutte le cose;<br />
        che tornò con vittoria, e fu sovente<br />
        con orribil persone e monstruose,<br />
        con Giganti a battaglia e Lestrigoni,<br />
        ch’erano infesti a nostre regioni.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="39">
    <p>Non fu da Euristeo mai, non fu mai tanto<br />
        da la matrigna esercitato Alcide<br />
        in Lerna, in Nemea, in Tracia, in Erimanto,<br />
        alle valli d’Etolia, alle Numide,<br />
        sul Tevre, su l’Ibero e altrove; quanto<br />
        con prieghi finti e con voglie omicide<br />
        esercitato fu da me il mio amante,<br />
        cercando io pur di torlomi davante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="40">
    <p>Né potendo venire al primo intento,<br />
        vengone ad un di non minore effetto:<br />
        gli fo quei tutti ingiuriar, ch’io sento<br />
        che per lui sono, e a tutti in odio il metto.<br />
        Egli che non sentia maggior contento<br />
        che d’ubbidirmi, senza alcun rispetto<br />
        le mani ai cenni miei sempre avea pronte,<br />
        senza guardare un più d’un altro in fronte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="41">
    <p>Poi che mi fu, per questo mezzo, aviso<br />
        spento aver del mio padre ogni nimico,<br />
        e per lui stesso Alceste aver conquiso,<br />
        che non si avea, per noi, lasciato amico;<br />
        quel ch’io gli avea con simulato viso<br />
        celato fin allor, chiaro gli esplico:<br />
        che grave e capitale odio gli porto,<br />
        e pur tuttavia cerco che sia morto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="42">
    <p>Considerando poi, s’io lo facessi,<br />
        ch’in publica ignominia ne verrei<br />
        (sapeasi troppo quanto io gli dovessi,<br />
        e crudel detta sempre ne sarei)<br />
        mi parve fare assai ch’io gli togliessi<br />
        di mai venir più inanzi agli occhi miei.<br />
        Né veder né parlar mai più gli volsi,<br />
        né messo udi’, né lettera ne tolsi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="43">
    <p>Questa mia ingratitudine gli diede<br />
        tanto martir, ch’al fin dal dolor vinto,<br />
        e dopo un lungo domandar mercede,<br />
        infermo cadde, e ne rimase estinto.<br />
        Per pena ch’al fallir mio si richiede,<br />
        or gli occhi ho lacrimosi, e il viso tinto<br />
        del negro fumo: e così avrò in eterno;<br />
        che nulla redenzione è ne l’inferno. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="44">
    <p>Poi che non parla più Lidia infelice,<br />
        va il duca per saper s’altri vi stanzi:<br />
        ma la caligine alta ch’era ultrice<br />
        de l’opre ingrate, sì gl’ingrossa inanzi,<br />
        ch’andare un palmo sol più non gli lice;<br />
        anzi a forza tornar gli conviene, anzi,<br />
        perché la vita non gli sia intercetta<br />
        dal fumo, i passi accelerar con fretta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="45">
    <p>Il mutar spesso de le piante ha vista<br />
        di corso, e non di chi passeggia o trotta.<br />
        Tanto, salendo inverso l’erta, acquista,<br />
        che vede dove aperta era la grotta;<br />
        e l’aria, già caliginosa e trista,<br />
        dal lume cominciava ad esser rotta.<br />
        Al fin con molto affanno e grave ambascia<br />
        esce de l’antro, e dietro il fumo lascia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="46">
    <p>E perché del tornar la via sia tronca<br />
        a quelle bestie c’han sì ingorde l’epe,<br />
        raguna sassi, e molti arbori tronca,<br />
        che v’eran qual d’amomo e qual di pepe;<br />
        e come può, dinanzi alla spelonca<br />
        fabrica di sua man quasi una siepe:<br />
        e gli succede così ben quell’opra,<br />
        che più l’arpie non torneran di sopra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="47">
    <p>Il negro fumo de la scura pece,<br />
        mentre egli fu ne la caverna tetra,<br />
        non macchiò sol quel ch’apparia, et infece,<br />
        ma sotto i panni ancora entra e penetra;<br />
        sì che per trovare acqua andar lo fece<br />
        cercando un pezzo; e al fin fuor d’una pietra<br />
        vide una fonte uscir ne la foresta,<br />
        ne la qual si lavò dal piè alla testa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="48">
    <p>Poi monta il volatore, e in aria s’alza<br />
        per giunger di quel monte in su la cima,<br />
        che non lontan con la superna balza<br />
        dal cerchio de la luna esser si stima.<br />
        Tanto è il desir che di veder lo ’ncalza,<br />
        ch’al cielo aspira, e la terra non stima.<br />
        De l’aria più e più sempre guadagna,<br />
        tanto ch’al giogo va de la montagna.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="49">
    <p>Zafir, rubini, oro, topazi e perle,<br />
        e diamanti e crisoliti e iacinti<br />
        potriano i fiori assimigliar, che per le<br />
        liete piaggie v’avea l’aura dipinti:<br />
        sì verdi l’erbe, che possendo averle<br />
        qua giù, ne foran gli smeraldi vinti;<br />
        né men belle degli arbori le frondi,<br />
        e di frutti e di fior sempre fecondi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="50">
    <p>Cantan fra i rami gli augelletti vaghi<br />
        azzurri e bianchi e verdi e rossi e gialli.<br />
        Murmuranti ruscelli e cheti laghi<br />
        di limpidezza vincono i cristalli.<br />
        Una dolce aura che ti par che vaghi<br />
        a un modo sempre e dal suo stil non falli,<br />
        facea sì l’aria tremolar d’intorno,<br />
        che non potea noiar calor del giorno:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="51">
    <p>e quella ai fiori, ai pomi e alla verzura<br />
        gli odor diversi depredando giva,<br />
        e di tutti faceva una mistura<br />
        che di soavità l’alma notriva.<br />
        Surgea un palazzo in mezzo alla pianura,<br />
        ch’acceso esser parea di fiamma viva:<br />
        tanto splendore intorno e tanto lume<br />
        raggiava, fuor d’ogni mortal costume.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="52">
    <p>Astolfo il suo destrier verso il palagio<br />
        che più di trenta miglia intorno aggira,<br />
        a passo lento fa muovere ad agio,<br />
        e quinci e quindi il bel paese ammira;<br />
        e giudica, appo quel, brutto e malvagio,<br />
        e che sia al cielo et a natura in ira<br />
        questo ch’abitian noi fetido mondo:<br />
        tanto è soave quel, chiaro e giocondo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="53">
    <p>Come egli è presso al luminoso tetto,<br />
        attonito riman di maraviglia;<br />
        che tutto d’una gemma è’l muro schietto,<br />
        più che carbonchio lucida e vermiglia.<br />
        O stupenda opra, o dedalo architetto!<br />
        Qual fabrica tra noi le rassimiglia?<br />
        Taccia qualunque le mirabil sette<br />
        moli del mondo in tanta gloria mette.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="54">
    <p>Nel lucente vestibulo di quella<br />
        felice casa un vecchio al duca occorre,<br />
        che ’l manto ha rosso, e bianca la gonnella,<br />
        che l’un può al latte, e l’altro al minio opporre.<br />
        I crini ha bianchi, e bianca la mascella<br />
        di folta barba ch’al petto discorre;<br />
        et è sì venerabile nel viso,<br />
        ch’un degli eletti par del paradiso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="55">
    <p>Costui con lieta faccia al paladino,<br />
        che riverente era d’arcion disceso,<br />
        disse: – O baron, che per voler divino<br />
        sei nel terrestre paradiso asceso;<br />
        come che né la causa del camino,<br />
        né il fin del tuo desir da te sia inteso,<br />
        pur credi che non senza alto misterio<br />
        venuto sei da l’artico emisperio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="56">
    <p>Per imparar come soccorrer dei<br />
        Carlo, e la santa fé tor di periglio,<br />
        venuto meco a consigliar ti sei<br />
        per così lunga via, senza consiglio.<br />
        Né a tuo saper, né a tua virtù vorrei<br />
        ch’esser qui giunto attribuissi, o figlio;<br />
        che né il tuo corno, né il cavallo alato<br />
        ti valea, se da Dio non t’era dato.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="57">
    <p>Ragionerem più ad agio insieme poi,<br />
        e ti dirò come a procedere hai:<br />
        ma prima vienti a ricrear con noi;<br />
        che ’l digiun lungo de’ noiarti ormai. –.<br />
        Continuando il vecchio i detti suoi,<br />
        fece maravigliare il duca assai,<br />
        quando, scoprendo il nome suo, gli disse<br />
        esser colui che l’evangelio scrisse:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="58">
    <p>quel tanto al Redentor caro Giovanni,<br />
        per cui il sermone tra i fratelli uscio,<br />
        che non dovea per morte finir gli anni;<br />
        sì che fu causa che ’l figliuol di Dio<br />
        a Pietro disse: – Perché pur t’affanni,<br />
        s’io vo’ che così aspetti il venir mio? –<br />
        Ben che non disse: egli non de’ morire,<br />
        si vede pur che così volse dire.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="59">
    <p>Quivi fu assunto, e trovò compagnia,<br />
        che prima Enoch, il patriarca, v’era,<br />
        eravi insieme il gran profeta Elia,<br />
        che non han vista ancor l’ultima sera;<br />
        e fuor de l’aria pestilente e ria<br />
        si goderan l’eterna primavera,<br />
        fin che dian segno l’angeliche tube,<br />
        che torni Cristo in su la bianca nube.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="60">
    <p>Con accoglienza grata il cavalliero<br />
        fu dai santi alloggiato in una stanza;<br />
        fu provisto in un’altra al suo destriero<br />
        di buona biada, che gli fu a bastanza.<br />
        De’ frutti a lui del paradiso diero,<br />
        di tal sapor, ch’a suo giudicio, sanza<br />
        scusa non sono i duo primi parenti,<br />
        se per quei fur sì poco ubbidienti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="61">
    <p>Poi ch’a natura il duca aventuroso<br />
        satisfece di quel che se le debbe,<br />
        come col cibo, così col riposo,<br />
        che tutti e tutti i commodi quivi ebbe;<br />
        lasciando già l’Aurora il vecchio sposo,<br />
        ch’ancor per lunga età mai non l’increbbe,<br />
        si vide incontra ne l’uscir del letto<br />
        il discipul da Dio tanto diletto;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="62">
    <p>che lo prese per mano, e seco scorse<br />
        di molte cose di silenzio degne:<br />
        e poi disse: – Figliuol, tu non sai forse<br />
        che in Francia accada, ancor che tu ne vegne.<br />
        Sappi che ’l vostro Orlando, perché torse<br />
        dal camin dritto le commesse insegne,<br />
        è punito da Dio, che più s’accende<br />
        contra chi egli ama più, quando s’offende.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="63">
    <p>Il vostro Orlando, a cui nascendo diede<br />
        somma possanza Dio con sommo ardire,<br />
        e fuor de l’uman uso gli concede<br />
        che ferro alcun non lo può mai ferire;<br />
        perché a difesa di sua santa fede<br />
        così voluto l’ha constituire,<br />
        come Sansone incontra a’ Filistei<br />
        constituì a difesa degli Ebrei:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="64">
    <p>renduto ha il vostro Orlando al suo Signore<br />
        di tanti benefici iniquo merto;<br />
        che quanto aver più lo dovea in favore,<br />
        n’è stato il fedel popul più deserto.<br />
        Sì accecato l’avea l’incesto amore<br />
        d’una pagana, ch’avea già sofferto<br />
        due volte e più venire empio e crudele,<br />
        per dar la morte al suo cugin fedele.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="65">
    <p>E Dio per questo fa ch’egli va folle,<br />
        e mostra nudo il ventre, il petto e il fianco;<br />
        e l’intelletto sì gli offusca e tolle,<br />
        che non può altrui conoscere, e sé manco.<br />
        A questa guisa si legge che volle<br />
        Nabuccodonosor Dio punir anco,<br />
        che sette anni il mandò di furor pieno,<br />
        sì che, qual bue, pasceva l’erba e il fieno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="66">
    <p>Ma perch’assai minor del paladino,<br />
        che di Nabucco, è stato pur l’eccesso,<br />
        sol di tre mesi dal voler divino<br />
        a purgar questo error termine è messo.<br />
        Né ad altro effetto per tanto camino<br />
        salir qua su t’ha il Redentor concesso,<br />
        se non perché da noi modo tu apprenda,<br />
        come ad Orlando il suo senno si renda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="67">
    <p>Gli è ver che ti bisogna altro viaggio<br />
        far meco, e tutta abbandonar la terra.<br />
        Nel cerchio de la luna, a menar t’aggio,<br />
        che dei pianeti a noi più prossima erra,<br />
        perché la medicina che può saggio<br />
        rendere Orlando, là dentro si serra.<br />
        Come la luna questa notte sia<br />
        sopra noi giunta, ci porremo in via. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="68">
    <p>Di questo e d’altre cose fu diffuso<br />
        il parlar de l’apostolo quel giorno.<br />
        Ma poi che ’l sol s’ebbe nel mar rinchiuso,<br />
        e sopra lor levò la luna il corno,<br />
        un carro apparecchiosi, ch’era ad uso<br />
        d’andar scorrendo per quei cieli intorno:<br />
        quel già ne le montagne di Giudea<br />
        da’ mortali occhi Elia levato avea.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="69">
    <p>Quattro destrier via più che fiamma rossi<br />
        al giogo il santo evangelista aggiunse;<br />
        e poi che con Astolfo rassettossi,<br />
        e prese il freno, inverso il ciel li punse.<br />
        Ruotando il carro, per l’aria levossi,<br />
        e tosto in mezzo il fuoco eterno giunse;<br />
        che ’l vecchio fe’ miracolosamente,<br />
        che, mentre lo passar, non era ardente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="70">
    <p>Tutta la sfera varcano del fuoco,<br />
        et indi vanno al regno de la luna.<br />
        Veggon per la più parte esser quel loco<br />
        come un acciar che non ha macchia alcuna;<br />
        e lo trovano uguale, o minor poco<br />
        di ciò ch’in questo globo si raguna,<br />
        in questo ultimo globo de la terra,<br />
        mettendo il mar che la circonda e serra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="71">
    <p>Quivi ebbe Astolfo doppia maraviglia:<br />
        che quel paese appresso era sì grande,<br />
        il quale a un picciol tondo rassimiglia<br />
        a noi che lo miriam da queste bande;<br />
        e ch’aguzzar conviengli ambe le ciglia,<br />
        s’indi la terra e ’l mar ch’intorno spande<br />
        discerner vuol, che non avendo luce,<br />
        l’imagin lor poco alta si conduce.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="72">
    <p>Altri fiumi, altri laghi, altre campagne<br />
        sono là su, che non son qui tra noi;<br />
        altri piani, altre valli, altre montagne,<br />
        c’han le cittadi, hanno i castelli suoi,<br />
        con case de le quai mai le più magne<br />
        non vide il paladin prima né poi:<br />
        e vi sono ample e solitarie selve,<br />
        ove le ninfe ognor cacciano belve.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="73">
    <p>Non stette il duca a ricercare il tutto;<br />
        che là non era asceso a quello effetto.<br />
        Da l’apostolo santo fu condutto<br />
        in un vallon fra due montagne istretto,<br />
        ove mirabilmente era ridutto<br />
        ciò che si perde o per nostro diffetto,<br />
        o per colpa di tempo o di Fortuna:<br />
        ciò che si perde qui, là si raguna.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="74">
    <p>Non pur di regni o di ricchezze parlo,<br />
        in che la ruota instabile lavora;<br />
        ma di quel ch’in poter di tor, di darlo<br />
        non ha Fortuna, intender voglio ancora.<br />
        Molta fama è là su, che, come tarlo,<br />
        il tempo al lungo andar qua giù divora:<br />
        là su infiniti prieghi e voti stanno,<br />
        che da noi peccatori a Dio si fanno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="75">
    <p>Le lacrime e i sospiri degli amanti,<br />
        l’inutil tempo che si perde a giuoco,<br />
        e l’ozio lungo d’uomini ignoranti,<br />
        vani disegni che non han mai loco,<br />
        i vani desideri sono tanti,<br />
        che la più parte ingombran di quel loco:<br />
        ciò che in somma qua giù perdesti mai,<br />
        là su salendo ritrovar potrai.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="76">
    <p>Passando il paladin per quelle biche,<br />
        or di questo or di quel chiede alla guida.<br />
        Vide un monte di tumide vesiche,<br />
        che dentro parea aver tumulti e grida;<br />
        e seppe ch’eran le corone antiche<br />
        e degli Assirii e de la terra lida,<br />
        e de’ Persi e de’ Greci, che già furo<br />
        incliti, et or n’è quasi il nome oscuro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="77">
    <p>Ami d’oro e d’argento appresso vede<br />
        in una massa, ch’erano quei doni<br />
        che si fan con speranza di mercede<br />
        ai re, agli avari principi, ai patroni.<br />
        Vede in ghirlande ascosi lacci; e chiede,<br />
        et ode che son tutte adulazioni.<br />
        Di cicale scoppiate imagine hanno<br />
        versi ch’in laude dei signor si fanno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="78">
    <p>Di nodi d’oro e di gemmati ceppi<br />
        vede c’han forma i mal seguiti amori.<br />
        V’eran d’aquile artigli; e che fur, seppi,<br />
        l’autorità ch’ai suoi danno i signori.<br />
        I mantici ch’intorno han pieni i greppi,<br />
        sono i fumi dei principi e i favori<br />
        che danno un tempo ai ganimedi suoi,<br />
        che se ne van col fior degli anni poi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="79">
    <p>Ruine di cittadi e di castella<br />
        stavan con gran tesor quivi sozzopra.<br />
        Domanda, e sa che son trattati, e quella<br />
        congiura che sì mal par che si cuopra.<br />
        Vide serpi con faccia di donzella,<br />
        di monetieri e di ladroni l’opra:<br />
        poi vide boccie rotte di più sorti,<br />
        ch’era il servir de le misere corti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="80">
    <p>Di versate minestre una gran massa<br />
        vede, e domanda al suo dottor ch’importe.<br />
        – L’elemosina è – dice – che si lassa<br />
        alcun, che fatta sia dopo la morte. –<br />
        Di varii fiori ad un gran monte passa,<br />
        ch’ebbe già buono odore, or putia forte.<br />
        Questo era il dono (se però dir lece)<br />
        che Constantino al buon Silvestro fece.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="81">
    <p>Vide gran copia di panie con visco,<br />
        ch’erano, o donne, le bellezze vostre.<br />
        Lungo sarà, se tutte in verso ordisco<br />
        le cose che gli fur quivi dimostre;<br />
        che dopo mille e mille io non finisco,<br />
        e vi son tutte l’occurrenzie nostre:<br />
        sol la pazzia non v’è poca né assai;<br />
        che sta qua giu, né se ne parte mai.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="82">
    <p>Quivi ad alcuni giorni e fatti sui,<br />
        ch’egli già avea perduti, si converse;<br />
        che se non era interprete con lui,<br />
        non discernea le forme lor diverse.<br />
        Poi giunse a quel che par sì averlo a nui,<br />
        che mai per esso a Dio voti non ferse;<br />
        io dico il senno: e n’era quivi un monte,<br />
        solo assai più che l’altre cose conte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="83">
    <p>Era come un liquor suttile e molle,<br />
        atto a esalar, se non si tien ben chiuso;<br />
        e si vedea raccolto in varie ampolle,<br />
        qual più, qual men capace, atte a quell’uso.<br />
        Quella è maggior di tutte, in che del folle<br />
        signor d’Anglante era il gran senno infuso;<br />
        e fu da l’altre conosciuta, quando<br />
        avea scritto di fuor: «Senno d’Orlando».<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="84">
    <p>E così tutte l’altre avean scritto anco<br />
        il nome di color di chi fu il senno.<br />
        Del suo gran parte vide il duca franco;<br />
        ma molto più maravigliar lo fenno<br />
        molti ch’egli credea che dramma manco<br />
        non dovessero averne, e quivi denno<br />
        chiara notizia che ne tenean poco;<br />
        che molta quantità n’era in quel loco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="85">
    <p>Altri in amar lo perde, altri in onori,<br />
        altri in cercar, scorrendo il mar, richezze;<br />
        altri ne le speranze de’ signori,<br />
        altri dietro alle magiche sciocchezze;<br />
        altri in gemme, altri in opre di pittori,<br />
        et altri in altro che più d’altro aprezze.<br />
        Di sofisti e d’astrologhi raccolto,<br />
        e di poeti ancor ve n’era molto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="86">
    <p>Astolfo tolse il suo; che gliel concesse<br />
        lo scrittor de l’oscura Apocalisse.<br />
        L’ampolla in ch’era al naso sol si messe,<br />
        e par che quello al luogo suo ne gisse:<br />
        e che Turpin da indi in qua confesse<br />
        ch’Astolfo lungo tempo saggio visse;<br />
        ma ch’uno error che fece poi, fu quello<br />
        ch’un’altra volta gli levò il cervello.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="87">
    <p>La più capace e piena ampolla, ov’era<br />
        il senno che solea far savio il conte,<br />
        Astolfo tolle; e non è sì leggiera,<br />
        come stimò, con l’altre essendo a monte.<br />
        Prima che ’l paladin da quella sfera<br />
        piena di luce alle più basse smonte,<br />
        menato fu da l’apostolo santo<br />
        in un palagio ov’era un fiume a canto;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="88">
    <p>ch’ogni sua stanza avea piena di velli<br />
        di lin, di seta, di coton, di lana,<br />
        tinti in varii colori e brutti e belli.<br />
        Nel primo chiostro una femina cana<br />
        fila a un aspo traea da tutti quelli,<br />
        come veggian l’estate la villana<br />
        traer dai bachi le bagnate spoglie,<br />
        quando la nuova seta si raccoglie.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="89">
    <p>V’è chi, finito un vello, rimettendo<br />
        ne viene un altro, e chi ne porta altronde:<br />
        un’altra de le filze va scegliendo<br />
        il bel dal brutto che quella confonde.<br />
        – Che lavor si fa qui, ch’io non l’intendo? –<br />
        dice a Giovanni Astolfo; e quel risponde:<br />
        – Le vecchie son le Parche, che con tali<br />
        stami filano vite a voi mortali.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="90">
    <p>Quanto dura un de’ velli, tanto dura<br />
        l’umana vita, e non di più un momento.<br />
        Qui tien l’occhio e la Morte e la Natura,<br />
        per saper l’ora ch’un debba esser spento.<br />
        Sceglier le belle fila ha l’altra cura,<br />
        perché si tesson poi per ornamento<br />
        del paradiso; e dei più brutti stami<br />
        si fan per li dannati aspri legami. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="91">
    <p>Di tutti i velli ch’erano già messi<br />
        in aspo, e scelti a farne altro lavoro,<br />
        erano in brevi piastre i nomi impressi,<br />
        altri di ferro, altri d’argento o d’oro:<br />
        e poi fatti n’avean cumuli spessi,<br />
        de’ quali, senza mai farvi ristoro,<br />
        portarne via non si vedea mai stanco<br />
        un vecchio, e ritornar sempre per anco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="92">
    <p>Era quel vecchio sì espedito e snello,<br />
        che per correr parea che fosse nato;<br />
        e da quel monte il lembo del mantello<br />
        portava pien del nome altrui segnato.<br />
        Ove n’andava, e perché facea quello,<br />
        ne l’altro canto vi sarà narrato,<br />
        se d’averne piacer segno farete<br />
        con quella grata udienza che solete.<br />
  </div>
</div>

<script>
  document.querySelectorAll('.annotated').forEach(function(el) {
    const tooltip = document.createElement('div');
    tooltip.className = 'tooltip';
    tooltip.innerText = el.dataset.annotation;
    el.appendChild(tooltip);

    el.addEventListener('mouseenter', function() {
      tooltip.style.display = 'block';
      const rect = el.getBoundingClientRect();
      tooltip.style.left = (el.offsetWidth / 2) + 'px';
      tooltip.style.top = '1.5em';
    });

    el.addEventListener('mouseleave', function() {
      tooltip.style.display = 'none';
    });
  });
</script>

</body>
</html>

