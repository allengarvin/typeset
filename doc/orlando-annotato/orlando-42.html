<!DOCTYPE html>
<html lang="it">
<head>
<meta charset="UTF-8">
<title>Annotated Orlando Furioso</title>
<style>
  body {
    font-family: "Garamond", "Georgia", serif;
    line-height: 1.6;
    margin: 2em auto;
    max-width: 900px;
    counter-reset: octave;
  }

  .octave-wrapper {
    display: flex;
    align-items: flex-start;
    margin-bottom: 1.8em;
  }

  .margin-note {
    flex: 0 0 180px;         /* width of margin column */
    font-size: 0.9em;
    color: #666;
    padding-right: 1em;
    border-right: 1px solid #ddd;
    margin-right: 1em;
  }

  .octave {
    flex: 1;
    counter-increment: octave;
  }

  .octave::before {
    content: "Ottava " counter(octave);
    display: block;
    font-weight: bold;
    color: #444;
    margin-bottom: 0.3em;
  }

  .annotated {
    color: #0044cc;
    cursor: pointer;
    position: relative;
  }

  /* tooltip styling */
  .tooltip {
    position: absolute;
    background: #fff8c6;
    border: 1px solid #e0d97a;
    padding: 6px 10px;
    border-radius: 6px;
    box-shadow: 1px 2px 6px rgba(0, 0, 0, 0.2);
    font-size: 0.9em;
    width: 250px;
    max-width: 500px;
    z-index: 100;
    display: none;
    white-space: normal; /* allows wrapping */

  }
</style>
</head>
<body>
<table>
<tr><td><h1><center>Orlando Furioso: Canto XLII (annotato)</center></h1></td></tr>
<td><br></td>
<tr><td><table>
<tr><td align="left"><h2><a href="orlando-41.html">Prev. (Canto XLI)</a></h2></td><td align="right"><h2><a href="orlando-43.html">Next. (Canto XLIII)</h2></a></td></tr>
</table></td></tr>
</table>
  </div>
</div>

<div class="octave-wrapper">
  <div class="margin-note">

  </div>  <div class="octave" number="1">
    <p>L’odor ch’è sparso in ben notrita e bella<br />
           o chioma o barba o delicata vesta<br />
           di giovene leggiadro o di donzella,<br />
           ch’Amor sovente lacrimando desta,<br />
           se spira e fa sentir di sé novella,<br />
           e dopo molti giorni ancora resta,<br />
           mostra con chiaro et evidente effetto,<br />
           come a principio buono era e perfetto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="2">
    <p>L’almo liquor che ai meditori suoi<br />
           fece Icaro gustar con suo gran danno,<br />
           e che si dice che già Celte e Boi<br />
           fe’ passar l’Alpe, e non sentir l’affanno,<br />
           mostra che dolce era a principio, poi<br />
           che si serva ancor dolce al fin de l’anno.<br />
           L’arbor ch’al tempo rio foglia non perde,<br />
           mostra ch’a primavera era ancor verde.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="3">
    <p>L’inclita stirpe che per tanti lustri<br />
           mostrò, di cortesia, sempre gran lume,<br />
           e par ch’ognor più ne risplenda e lustri,<br />
           fa che con chiaro indizio si presume,<br />
           che chi progenerò gli Estensi illustri,<br />
           dovea d’ogni laudabile costume<br />
           che sublimar al ciel gli uomini suole,<br />
           splender non men che fra le stelle il sole.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="4">
    <p>Ruggier, come in ciascun suo degno gesto,<br />
           d’alto valor, di cortesia solea<br />
           dimostrar chiaro segno e manifesto,<br />
           e sempre più magnanimo apparea;<br />
           così verso Dudon lo mostrò in questo,<br />
           col qual (come di sopra io vi dicea)<br />
           dissimulato avea quanto era forte,<br />
           per pietà che gli avea di porlo a morte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="5">
    <p>Avea Dudon ben conosciuto certo,<br />
           ch’ucciderlo Ruggier non l’ha voluto;<br />
           perch’or s’ha ritrovato allo scoperto,<br />
           or stanco sì, che più non ha potuto.<br />
           Poi che chiaro comprende, e vede aperto<br />
           che gli ha rispetto, e che va ritenuto;<br />
           quando di forza e di vigor val meno,<br />
           di cortesia non vuol cedergli almeno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="6">
    <p>– Per Dio, – dice – signor, pace facciamo;<br />
           ch’esser non può più la vittoria mia:<br />
           esser non può più mia; che già mi chiamo<br />
           vinto e prigion de la tua cortesia. –<br />
           Ruggier rispose: – Et io la pace bramo<br />
           non men di te; ma che con patto sia,<br />
           che questi sette re c’hai qui legati,<br />
           lasci ch’in libertà mi sieno dati. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="7">
    <p>E gli mostrò quei sette re ch’io dissi<br />
           che stavano legati a capo chino;<br />
           e gli soggiunse che non gli impedissi<br />
           pigliar con essi in Africa il camino.<br />
           E così furo in libertà remissi<br />
           quei re; che gliel concesse il paladino;<br />
           E gli concesse ancor ch’un legno tolse,<br />
           quel ch’a lui parve, e verso Africa sciolse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="8">
    <p>Il legno sciolse, e fe’ scioglier la vela,<br />
           e se diè al vento perfido in possanza,<br />
           che da principio la gonfiata tela<br />
           drizzò a camino, e diè al nocchier baldanza.<br />
           Il lito fugge, e in tal modo si cela,<br />
           che par che ne sia il mar rimaso sanza.<br />
           Ne l’oscurar del giorno fece il vento<br />
           chiara la sua perfidia e ’l tradimento.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="9">
    <p>Mutossi da la poppa ne le sponde,<br />
           indi alla prora, e qui non rimase anco:<br />
           ruota la nave, et i nocchier confonde;<br />
           ch’or di dietro, or dinanzi, or loro è al fianco.<br />
           Surgono altiere e minacciose l’onde:<br />
           mugliando sopra il mar va il gregge bianco.<br />
           Di tante morti in dubbio e in pena stanno,<br />
           quanto son l’acque ch’a ferir li vanno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="10">
    <p>Or da fronte, or da tergo il vento spira;<br />
           e questo inanzi, e quello a dietro caccia:<br />
           un altro da traverso il legno aggira;<br />
           e ciascun pur naufragio gli minaccia.<br />
           Quel che siede al governo, alto sospira<br />
           pallido e sbigottito ne la faccia;<br />
           e grida invano, e invan con mano accenna<br />
           or di voltare, or di calar l’antenna.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="11">
    <p>Ma poco il cenno, e ’l gridar poco vale:<br />
           tolto è ’l veder da la piovosa notte.<br />
           La voce, senza udirsi, in aria sale,<br />
           in aria che feria con maggior botte<br />
           de’ naviganti il grido universale,<br />
           e ’l fremito de l’onde insieme rotte:<br />
           e in prora e in poppa e in amendue le bande<br />
           non si può cosa udir, che si commande.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="12">
    <p>Da la rabbia del vento che si fende<br />
           ne le ritorte, escono orribil suoni:<br />
           di spessi lampi l’aria si raccende,<br />
           risuona ’l ciel di spaventosi tuoni.<br />
           V’è chi corre al timon, chi i remi prende;<br />
           van per uso agli uffici a che son buoni:<br />
           chi s’affatica a sciorre e chi a legare;<br />
           vota altri l’acqua, e torna’ il mar nel mare.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="13">
    <p>Ecco stridendo l’orribil procella<br />
           che ’l repentin furor di borea spinge,<br />
           la vela contra l’arbore flagella:<br />
           il mar si leva, e quasi il cielo attinge.<br />
           Frangonsi i remi; e di fortuna fella<br />
           tanto la rabbia impetuosa stringe,<br />
           che la prora si volta, e verso l’onda<br />
           fa rimaner la disarmata sponda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="14">
    <p>Tutta sotto acqua va la destra banda,<br />
           e sta per riversar di sopra il fondo.<br />
           Ognun, gridando, a Dio si raccomanda;<br />
           che più che certi son gire al profondo.<br />
           D’uno in un altro mal fortuna manda:<br />
           il primo scorre, e vien dietro il secondo.<br />
           Il legno vinto in più parti si lassa,<br />
           e dentro l’inimica onda vi passa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="15">
    <p>Muove crudele e spaventoso assalto<br />
           da tutti i lati il tempestoso verno.<br />
           Veggon talvolta il mar venir tant’alto,<br />
           che par ch’arrivi insin al ciel superno.<br />
           Talor fan sopra l’onde in su tal salto,<br />
           ch’a mirar giù par lor veder lo ’nferno.<br />
           O nulla o poca speme è che conforte;<br />
           e sta presente inevitabil morte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="16">
    <p>Tutta la notte per diverso mare<br />
           scorsero errando ove cacciolli il vento;<br />
           il fiero vento che dovea cessare<br />
           nascendo il giorno, e ripigliò augumento.<br />
           Ecco dinanzi un nudo scoglio appare:<br />
           voglion schivarlo, e non v’hanno argumento.<br />
           Li porta, lor mal grado, a quella via<br />
           il crudo vento e la tempesta ria.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="17">
    <p>Tre volte e quattro il pallido nocchiero<br />
           mette vigor perché ’l timon sia volto<br />
           e trovi più sicuro altro sentiero;<br />
           ma quel si rompe, e poi dal mar gli è tolto.<br />
           Ha sì la vela piena il vento fiero,<br />
           che non si può calar poco né molto:<br />
           né tempo han di riparo o di consiglio;<br />
           che troppo appresso è quel mortal periglio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="18">
    <p>Poi che senza rimedio si comprende<br />
           la irreparabil rotta de la nave,<br />
           ciascun al suo privato utile attende,<br />
           ciascun salvar la vita sua cura have.<br />
           Chi può più presto al palischermo scende;<br />
           ma quello è fatto subito sì grave<br />
           per tanta gente che sopra v’abbonda,<br />
           che poco avanza a gir sotto la sponda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="19">
    <p>Ruggier che vide il comite e ’l padrone<br />
           e gli altri abbandonar con fretta il legno,<br />
           come senz’arme si trovò in giubbone,<br />
           campar su quel battel fece disegno:<br />
           ma lo trovò sì carco di persone,<br />
           e tante venner poi, che l’acque il segno<br />
           passaro in guisa, che per troppo pondo<br />
           con tutto il carco andò il legnetto al fondo:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="20">
    <p>del mare al fondo; e seco trasse quanti<br />
           lasciaro a sua speranza il maggior legno.<br />
           Allor s’udì con dolorosi pianti<br />
           chiamar soccorso dal celeste regno:<br />
           ma quelle voci andaro poco inanti,<br />
           che venne il mar pien d’ira e di disdegno,<br />
           e subito occupò tutta la via<br />
           onde il lamento e il flebil grido uscia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="21">
    <p>Altri là giù, senza apparir più, resta;<br />
           altri risorge e sopra l’onde sbalza;<br />
           chi vien nuotando e mostra fuor la testa,<br />
           chi mostra un braccio, e chi una gamba scalza.<br />
           Ruggier che ’l minacciar de la tempesta<br />
           temer non vuol, dal fondo al sommo s’alza,<br />
           e vede il nudo scoglio non lontano,<br />
           ch’egli e i compagni avean fuggito invano.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="22">
    <p>Spera, per forza di piedi e di braccia<br />
           nuotando, di salir sul lito asciutto.<br />
           Soffiando viene, e lungi da la faccia<br />
           l’onda respinge e l’importuno flutto.<br />
           Il vento intanto e la tempesta caccia<br />
           il legno voto, e abbandonato in tutto<br />
           da quelli che per lor pessima sorte<br />
           il disio di campar trasse alla morte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="23">
    <p>Oh fallace degli uomini credenza!<br />
           Campò la nave che dovea perire,<br />
           quando il padrone e i galleotti senza<br />
           governo alcun l’avean lasciata gire.<br />
           Parve che si mutasse di sentenza<br />
           il vento, poi che ogni uom vide fuggire:<br />
           fece che ’l legno a miglior via si torse,<br />
           né toccò terra, e in sicura onda corse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="24">
    <p>E dove col nocchier tenne via incerta,<br />
           poi che non l’ebbe, andò in Africa al dritto,<br />
           e venne a capitar presso a Biserta<br />
           tre miglia o due, dal lato verso Egitto;<br />
           e ne l’arena sterile e deserta<br />
           restò, mancando il vento e l’acqua, fitto.<br />
           Or quivi sopravenne, a spasso andando,<br />
           come di sopra io vi narrava, Orlando.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="25">
    <p>E desioso di saper se fusse<br />
           la nave sola, e fusse o vota o carca,<br />
           con Brandimarte a quella si condusse<br />
           e col cognato, in su una lieve barca.<br />
           Poi che sotto coverta s’introdusse,<br />
           tutta la ritrovò d’uomini scarca:<br />
           vi trovò sol Frontino il buon destriero,<br />
           l’armatura e la spada di Ruggiero;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="26">
    <p>di cui fu per campar tanto la fretta,<br />
           ch’a tor la spada non ebbe pur tempo.<br />
           Conobbe quella il paladin, che detta<br />
           fu Balisarda, e che già sua fu un tempo.<br />
           So che tutta l’istoria avete letta,<br />
           come la tolse a Falerina, al tempo<br />
           che le distrusse anco il giardin sì bello,<br />
           e come a lui poi la rubò Brunello;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="27">
    <p>e come sotto il monte di Carena<br />
           Brunel ne fe’ a Ruggier libero dono.<br />
           Di che taglio ella fosse e di che schena,<br />
           n’avea già fatto esperimento buono;<br />
           io dico Orlando: e però n’ebbe piena<br />
           letizia, e ringrazionne il sommo Trono;<br />
           e si credette (e spesso il disse dopo)<br />
           che Dio gliele mandasse a sì grande uopo:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="28">
    <p>a sì grande uopo, come era, dovendo<br />
           condursi col signor di Sericana;<br />
           ch’oltre che di valor fosse tremendo,<br />
           sapea ch’avea Baiardo e Durindana.<br />
           L’altra armatura, non la conoscendo,<br />
           non apprezzò per cosa sì soprana,<br />
           come chi ne fe’ prova; apprezzò quella<br />
           per buona sì, ma per più ricca e bella.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="29">
    <p>E perché gli facean poco mestiero<br />
           l’arme (ch’era inviolabile e affatato),<br />
           contento fu che l’avesse Oliviero;<br />
           il brando no, che sel pose egli a lato:<br />
           a Brandimarte consegnò il destriero.<br />
           Così diviso et ugualmente dato<br />
           volse che fosse a ciaschedun compagno<br />
           ch’insieme si trovar, di quel guadagno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="30">
    <p>Pel dì de la battaglia ogni guerriero<br />
           studia aver ricco e nuovo abito indosso.<br />
           Orlando riccamar fa nel quartiero<br />
           l’alto Babel dal fulmine percosso.<br />
           Un can d’argento aver vuole Oliviero,<br />
           che giaccia, e che la lassa abbia sul dosso,<br />
           con un motto che dica: Fin che vegna;<br />
           e vuol d’oro la vesta e di sé degna.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="31">
    <p>Fece disegno Brandimarte, il giorno<br />
           de la battaglia, per amor del padre,<br />
           e per suo onor, di non andare adorno<br />
           se non di sopraveste oscure et adre.<br />
           Fiordiligi le fe’ con fregio intorno,<br />
           quanto più seppe far, belle e leggiadre.<br />
           Di ricche gemme il fregio era contesto;<br />
           d’un schietto drappo e tutto nero il resto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="32">
    <p>Fece la donna di sua man le sopra-<br />
           vesti a cui l’arme converrian più fine,<br />
           de’ quai l’osbergo il cavallier si cuopra,<br />
           e la groppa al cavallo e ’l petto e ’l crine.<br />
           Ma da quel dì che cominciò quest’opra,<br />
           continuando a quel che le diè fine,<br />
           e dopo ancora, mai segno di riso<br />
           far non poté, né d’allegrezza in viso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="33">
    <p>Sempre ha timor nel cor, sempre tormento<br />
           che Brandimarte suo non le sia tolto.<br />
           Già l’ha veduto in cento lochi e cento<br />
           in gran battaglie e perigliose avvolto;<br />
           né mai, come ora, simile spavento<br />
           le agghiacciò il sangue e impallidille il volto:<br />
           e questa novità d’aver timore<br />
           le fa tremar di doppia tema il core.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="34">
    <p>Poi che son d’arme e d’ogni arnese in punto,<br />
           alzano al vento i cavallier le vele.<br />
           Astolfo e Sansonetto con l’assunto<br />
           riman del grande esercito fedele.<br />
           Fiordiligi col cor di timor punto,<br />
           empiendo il ciel di voti e di querele,<br />
           quanto con vista seguitar le puote,<br />
           segue le vele in alto mar remote.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="35">
    <p>Astolfo a gran fatica e Sansonetto<br />
           poté levarla da mirar ne l’onda,<br />
           e ritrarla al palagio, ove sul letto<br />
           la lasciaro affannata e tremebonda.<br />
           Portava intanto il bel numero eletto<br />
           dei tre buon cavallier l’aura seconda.<br />
           Andò il legno a trovar l’isola al dritto,<br />
           ove far si dovea tanto conflitto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="36">
    <p>Sceso nel lito il cavallier d’Anglante,<br />
           il cognato Oliviero e Brandimarte,<br />
           col padiglione il lato di levante<br />
           primi occupar; né forse il fer senz’arte.<br />
           Giunse quel dì medesimo Agramante,<br />
           e s’accampò da la contraria parte;<br />
           ma perché molto era inchinata l’ora,<br />
           differir la battaglia ne l’aurora.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="37">
    <p>Di qua e di là sin alla nuova luce<br />
           stanno alla guardia i servitori armati.<br />
           La sera Brandimarte si conduce<br />
           là dove i Saracin sono alloggiati,<br />
           e parla, con licenzia del suo duce,<br />
           al re african; ch’amici erano stati;<br />
           e Brandimarte già con la bandiera<br />
           del re Agramante in Francia passato era.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="38">
    <p>Dopo i saluti e ’l giunger mano a mano,<br />
           molte ragion, sì come amico, disse<br />
           il fedel cavalliero al re pagano,<br />
           perché a questa battaglia non venisse:<br />
           e di riporgli ogni cittade in mano,<br />
           che sia tra ’l Nilo e ’l segno ch’Ercol fisse,<br />
           con volontà d’Orlando gli offeria,<br />
           se creder volea al Figlio di Maria.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="39">
    <p>– Perché sempre v’ho amato et amo molto,<br />
           questo consiglio – gli dicea – vi dono;<br />
           e quando già, signor, per me l’ho tolto,<br />
           creder potete ch’io l’estimo buono.<br />
           Cristo conobbi Dio, Maumette stolto;<br />
           e bramo voi por ne la via in ch’io sono:<br />
           ne la via di salute, signor, bramo<br />
           che siate meco, e tutti gli altri ch’amo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="40">
    <p>Qui consiste il ben vostro; né consiglio<br />
           altro potete prender, che vi vaglia;<br />
           e men di tutti gli altri, se col figlio<br />
           di Milon vi mettete alla battaglia;<br />
           che ’l guadagno del vincere al periglio<br />
           de la perdita grande non si agguaglia.<br />
           Vincendo voi, poco acquistar potete;<br />
           ma non perder già poco, se perdete.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="41">
    <p>Quando uccidiate Orlando, e noi venuti<br />
           qui per morire o vincere con lui,<br />
           io non veggo per questo che i perduti<br />
           dominii a racquistar s’abbian per vui.<br />
           Né dovete sperar che sì si muti<br />
           lo stato de le cose, morti nui,<br />
           ch’uomini a Carlo manchino da porre<br />
           quivi a guardar fin all’estrema torre. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="42">
    <p>Così parlava Brandimarte, et era<br />
           per suggiungere ancor molte altre cose;<br />
           ma fu con voce irata e faccia altiera<br />
           dal pagano interrotto, che rispose:<br />
           – Temerità per certo e pazzia vera<br />
           è la tua, e di qualunque che si pose<br />
           a consigliar mai cosa o buona o ria,<br />
           ove chiamato a consigliar non sia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="43">
    <p>E che ’l consiglio che mi dai, proceda<br />
           da ben che m’hai voluto e vuommi ancora,<br />
           io non so, a dire il ver, come io tel creda,<br />
           quando qui con Orlando ti veggo ora.<br />
           Crederò ben, tu che ti vedi in preda<br />
           di quel dragon che l’anime devora,<br />
           che brami teco nel dolore eterno<br />
           tutto ’l mondo poter trarre all’inferno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="44">
    <p>Ch’io vinca o perda, o debba nel mio regno<br />
           tornare antiquo, o sempre starne in bando,<br />
           in mente sua n’ha Dio fatto disegno,<br />
           il qual né io, né tu, né vede Orlando.<br />
           Sia quel che vuol, non potrà ad atto indegno<br />
           di re inchinarmi mai timor nefando.<br />
           S’io fossi certo di morir, vo’ morto<br />
           prima restar, ch’al sangue mio far torto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="45">
    <p>Or ti puoi ritornar; che se migliore<br />
           non sei dimani in questo campo armato,<br />
           che tu mi sia paruto oggi oratore,<br />
           mal troverassi Orlando accompagnato. –<br />
           Queste ultime parole usciron fuore<br />
           del petto acceso d’Agramante irato.<br />
           Ritornò l’uno e l’altro, e ripososse,<br />
           fin che del mare il giorno uscito fosse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="46">
    <p>Nel biancheggiar de la nuova alba armati,<br />
           e in un momento fur tutti a cavallo.<br />
           Pochi sermon si son tra loro usati:<br />
           non vi fu indugio, non vi fu intervallo,<br />
           che i ferri de le lancie hanno abbassati.<br />
           Ma mi parria, Signor, far troppo fallo,<br />
           se, per voler di costor dir, lasciassi<br />
           tanto Ruggier nel mar, che v’affogassi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="47">
    <p>Il giovinetto con piedi e con braccia<br />
           percotendo venia l’orribil onde.<br />
           Il vento e la tempesta gli minaccia;<br />
           ma più la conscienzia lo confonde.<br />
           Teme che Cristo ora vendetta faccia;<br />
           che, poi che battezzar ne l’acque monde,<br />
           quando ebbe tempo, sì poco gli calse,<br />
           or si battezzi in queste amare e salse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="48">
    <p>Gli ritornano a mente le promesse<br />
           che tante volte alla sua donna fece;<br />
           quel che giurato avea quando si messe<br />
           contra Rinaldo, e nulla satisfece.<br />
           A Dio, ch’ivi punir non lo volesse,<br />
           pentito disse quattro volte e diece;<br />
           e fece voto di core e di fede<br />
           d’esser cristian, se ponea in terra il piede:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="49">
    <p>e mai più non pigliar spada né lancia<br />
           contra ai fedeli in aiuto de’ Mori;<br />
           ma che ritorneria subito in Francia,<br />
           e a Carlo renderia debiti onori;<br />
           né Bradamante più terrebbe a ciancia,<br />
           e verria a fine onesto dei suo’ amori.<br />
           Miracol fu, che sentì al fin del voto<br />
           crescersi forza e agevolarsi il nuoto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="50">
    <p>Cresce la forza e l’animo indefesso:<br />
           Ruggier percuote l’onde e le respinge,<br />
           l’onde che seguon l’una all’altra presso,<br />
           di che una il leva, un’altra lo sospinge.<br />
           Così montando e discendendo spesso<br />
           con gran travaglio, al fin l’arena attinge;<br />
           e da la parte onde s’inchina il colle<br />
           più verso il mar, esce bagnato e molle.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="51">
    <p>Fur tutti gli altri che nel mar si diero,<br />
           vinti da l’onde, e al fin restar ne l’acque.<br />
           Nel solitario scoglio uscì Ruggiero,<br />
           come all’alta Bontà divina piacque.<br />
           Poi che fu sopra il monte inculto e fiero<br />
           sicur dal mar, nuovo timor gli nacque<br />
           d’avere esilio in sì strette confine,<br />
           e di morirvi di disagio al fine.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="52">
    <p>Ma pur col core indomito, e constante<br />
           di patir quanto è in ciel di lui prescritto,<br />
           pei duri sassi l’intrepide piante<br />
           mosse, poggiando inver la cima al dritto.<br />
           Non era cento passi andato inante,<br />
           che vide d’anni e d’astinenzie afflitto<br />
           uom ch’avea d’eremita abito e segno,<br />
           di molta riverenzia e d’onor degno;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="53">
    <p>che, come gli fu presso: – Saulo, Saulo, –<br />
           gridò – perché persegui la mia fede? –<br />
           come allor il Signor disse a san Paulo,<br />
           che ’l colpo salutifero gli diede.<br />
           – Passar credesti il mar, né pagar naulo,<br />
           e defraudare altrui de la mercede.<br />
           Vedi che Dio, c’ha lunga man, ti giunge<br />
           quando tu gli pensasti esser più lunge. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="54">
    <p>E seguitò il santissimo eremita,<br />
           il qual la notte inanzi avuto avea<br />
           in vision da Dio, che con sua aita<br />
           allo scoglio Ruggier giunger dovea:<br />
           e di lui tutta la passata vita,<br />
           e la futura, e ancor la morte rea,<br />
           figli e nipoti et ogni discendente<br />
           gli avea Dio rivelato interamente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="55">
    <p>Seguitò l’eremita riprendendo<br />
           prima Ruggiero; e al fin poi confortollo.<br />
           Lo riprendea ch’era ito differendo<br />
           sotto il soave giogo a porre il collo;<br />
           e quel che dovea far, libero essendo,<br />
           mentre Cristo pregando a sé chiamollo,<br />
           fatto avea poi con poca grazia, quando<br />
           venir con sferza il vide minacciando.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="56">
    <p>Poi confortollo che non niega il cielo<br />
           tardi o per tempo Cristo a chi gliel chiede;<br />
           e di quelli operarii del Vangelo<br />
           narrò, che tutti ebbono ugual mercede.<br />
           Con caritade e con devoto zelo<br />
           lo venne ammaestrando ne la fede,<br />
           verso la cella sua con lento passo,<br />
           ch’era cavata a mezzo il duro sasso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="57">
    <p>Di sopra siede alla devota cella<br />
           una piccola chiesa che risponde<br />
           all’oriente, assai commoda e bella:<br />
           di sotto un bosco scende sin all’onde,<br />
           di lauri e di ginepri e di mortella,<br />
           e di palme fruttifere e feconde;<br />
           che riga sempre una liquida fonte,<br />
           che mormorando cade giù dal monte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="58">
    <p>Eran degli anni ormai presso a quaranta<br />
           che su lo scoglio il fraticel si messe;<br />
           ch’a menar vita solitaria e santa<br />
           luogo oportuno il Salvator gli elesse.<br />
           Di frutte colte or d’una or d’altra pianta,<br />
           e d’acqua pura la sua vita resse,<br />
           che valida e robusta e senza affanno<br />
           era venuta all’ottantesimo anno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="59">
    <p>Dentro la cella il vecchio accese il fuoco,<br />
           e la mensa ingombrò di varii frutti,<br />
           ove si ricreò Ruggiero un poco,<br />
           poscia ch’i panni e i capelli ebbe asciutti.<br />
           Imparò poi più ad agio in questo loco<br />
           de nostra fede i gran misterii tutti;<br />
           et alla pura fonte ebbe battesmo<br />
           il dì seguente dal vecchio medesmo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="60">
    <p>Secondo il luogo, assai contento stava<br />
           quivi Ruggier; che ’l buon servo di Dio<br />
           fra pochi giorni intenzion gli dava<br />
           di rimandarlo ove più avea disio.<br />
           Di molte cose intanto ragionava<br />
           con lui sovente, or al regno di Dio,<br />
           or agli proprii casi appertinenti,<br />
           or del suo sangue alle future genti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="61">
    <p>Avea il Signor, che ’l tutto intende e vede,<br />
           rivelato al santissimo eremita,<br />
           che Ruggier da quel dì ch’ebbe la fede,<br />
           dovea sette anni, e non più, stare in vita;<br />
           che per la morte che sua donna diede<br />
           a Pinabel, ch’a-llui fia attribuita,<br />
           saria, e per quella ancor di Bertolagi,<br />
           morto dai Maganzesi empi e malvagi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="62">
    <p>E che quel tradimento andrà sì occulto,<br />
           che non se n’udirà di fuor novella;<br />
           perché nel proprio loco fia sepulto,<br />
           ove anco ucciso da la gente fella:<br />
           per questo tardi vendicato et ulto<br />
           fia da la moglie e da la sua sorella.<br />
           E che col ventre pien per lunga via<br />
           da la moglie fedel cercato fia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="63">
    <p>Fra l’Adice e la Brenta a piè de’ colli<br />
           ch’al troiano Antenor piacqueno tanto,<br />
           con le sulfuree vene e rivi molli,<br />
           con lieti solchi e prati ameni a canto,<br />
           che con l’alta Ida volentier mutolli,<br />
           col sospirato Ascanio e caro Xanto,<br />
           a parturir verrà ne le foreste<br />
           che son poco lontane al frigio Ateste.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="64">
    <p>E ch’in bellezza et in valor cresciuto<br />
           il parto suo, che pur Ruggier fia detto,<br />
           e del sangue troian riconosciuto<br />
           da quei Troiani, in lor signor fia elletto;<br />
           e poi da Carlo, a cui sarà in aiuto<br />
           incontra i Longobardi giovinetto,<br />
           dominio giusto avrà del bel paese,<br />
           e titolo onorato di marchese.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="65">
    <p>E perché dirà Carlo in latino: – Este<br />
           signori qui –, quando faragli il dono,<br />
           nel secolo futur nominato Este<br />
           sarà il bel luogo con augurio buono;<br />
           e così lascierà il nome d’Ateste<br />
           de le due prime note il vecchio suono.<br />
           Avea Dio ancora al servo suo predetta<br />
           di Ruggier la futura aspra vendetta:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="66">
    <p>ch’in visione alla fedel consorte<br />
           apparirà dinanzi al giorno un poco;<br />
           e le dirà chi l’avrà messo a morte,<br />
           e, dove giacerà, mostrerà il loco:<br />
           onde ella poi con la cognata forte<br />
           distruggerà Pontieri a ferro e a fuoco;<br />
           né farà a’ Maganzesi minor danni<br />
           il figlio suo Ruggiero, ov’abbia gli anni.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="67">
    <p>D’Azzi, d’Alberti, d’Obici discorso<br />
           fatto gli aveva, e di lor stirpe bella,<br />
           insino a Nicolò, Leonello, Borso,<br />
           Ercole, Alfonso, Ippolito e Issabella.<br />
           Ma il santo vecchio, ch’alla lingua ha il morso,<br />
           non di quanto egli sa però favella:<br />
           narra a Ruggier quel che narrar conviensi;<br />
           e quel ch’in sé de’ ritener, ritiensi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="68">
    <p>In questo tempo Orlando e Brandimarte<br />
           e ’l marchese Olivier col ferro basso<br />
           vanno a trovare il saracino Marte<br />
           (che così nominar si può Gradasso)<br />
           e gli altri duo che da contraria parte<br />
           han mosso i buon destrier più che di passo;<br />
           io dico il re Agramante e ’l re Sobrino:<br />
           rimbomba al corso il lito e ’l mar vicino.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="69">
    <p>Quando allo scontro vengono a trovarsi,<br />
           e in tronchi vola al ciel rotta ogni lancia,<br />
           del gran rumor fu visto il mar gonfiarsi,<br />
           del gran rumor che s’udì sino in Francia.<br />
           Venne Orlando e Gradasso a riscontrarsi;<br />
           e potea stare ugual questa bilancia,<br />
           se non era il vantaggio di Baiardo,<br />
           che fe’ parer Gradasso più gagliardo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="70">
    <p>Percosse egli il destrier di minor forza,<br />
           ch’Orlando avea, d’un urto così strano,<br />
           che lo fece piegare a poggia e ad orza,<br />
           e poi cader, quanto era lungo, al piano.<br />
           Orlando di levarlo si risforza<br />
           tre volte e quattro, e con sproni e con mano;<br />
           e quando al fin nol può levar, ne scende,<br />
           lo scudo imbraccia, e Balisarda prende.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="71">
    <p>Scontrossi col re d’Africa Oliviero;<br />
           e fur di quello incontro a paro a paro.<br />
           Brandimarte restar senza destriero<br />
           fece Sobrin; ma non si seppe chiaro<br />
           se v’ebbe il destrier colpa o il cavalliero;<br />
           ch’avezzo era cader Sobrin di raro.<br />
           O del destriero o suo pur fosse il fallo,<br />
           Sobrin si ritrovò giù del cavallo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="72">
    <p>Or Brandimarte che vide per terra<br />
           il re Sobrin, non l’assalì altrimente,<br />
           ma contra il re Gradasso si disserra,<br />
           ch’avea abbattuto Orlando parimente.<br />
           Tra il marchese e Agramante andò la guerra<br />
           come fu cominciata primamente:<br />
           poi che si roppon l’aste negli scudi,<br />
           s’eran tornati incontra a stocchi ignudi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="73">
    <p>Orlando, che Gradasso in atto vede,<br />
           che par ch’a lui tornar poco gli caglia;<br />
           né tornar Brandimarte gli concede,<br />
           tanto lo stringe e tanto lo travaglia;<br />
           si volge intorno, e similmente a piede<br />
           vede Sobrin che sta senza battaglia.<br />
           Ver lui s’aventa; e al muover de le piante<br />
           fa il ciel tremar del suo fiero sembiante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="74">
    <p>Sobrin che di tanto uom vede l’assalto,<br />
           stretto ne l’arme s’apparecchia tutto:<br />
           come nocchiero a cui vegna a gran salto<br />
           muggendo incontra il minaccioso flutto,<br />
           drizza la prora; e quando il mar tant’alto<br />
           vede salire, esser vorria all’asciutto.<br />
           Sobrin lo scudo oppone alla ruina<br />
           che da la spada vien di Falerina.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="75">
    <p>Di tal finezza è quella Balisarda,<br />
           che l’arme le puon far poco riparo;<br />
           in man poi di persona sì gagliarda,<br />
           in man d’Orlando, unico al mondo o raro,<br />
           taglia lo scudo; e nulla la ritarda,<br />
           perché cerchiato sia tutto d’acciaro:<br />
           taglia lo scudo e sino al fondo fende,<br />
           e sotto a quello in su la spalla scende.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="76">
    <p>Scende alla spalla; e perché la ritrovi<br />
           di doppia lama e di maglia coperta,<br />
           non vuol però che molto ella le giovi,<br />
           che di gran piaga non la lasci aperta.<br />
           Mena Sobrin; ma indarno è che si provi<br />
           ferire Orlando, a cui per grazia certa<br />
           diede il Motor del cielo e de le stelle,<br />
           che mai forar non se gli può la pelle.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="77">
    <p>Radoppia il colpo il valoroso conte,<br />
           e pensa da le spalle il capo torgli.<br />
           Sobrin che sa il valor di Chiaramonte,<br />
           e che poco gli val lo scudo opporgli,<br />
           s’arretra, ma non tanto, che la fronte<br />
           non venisse anco Balisarda a corgli.<br />
           Di piatto fu, ma il colpo tanto fello,<br />
           ch’amaccò l’elmo, e gl’intronò il cervello.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="78">
    <p>Cadde Sobrin del fiero colpo in terra,<br />
           onde a gran pezzo poi non è risorto.<br />
           Crede finita aver con lui la guerra<br />
           il paladino, e che si giaccia morto;<br />
           e verso il re Gradasso si disserra,<br />
           che Brandimarte non meni a mal porto:<br />
           che ’l pagan d’arme e di spada l’avanza<br />
           e di destriero, e forse di possanza.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="79">
    <p>L’ardito Brandimarte in su Frontino,<br />
           quel buon destrier che di Ruggier fu dianzi,<br />
           si porta così ben col Saracino,<br />
           che non par già che quel troppo l’avanzi:<br />
           e s’egli avesse osbergo così fino<br />
           come il pagan, gli staria meglio inanzi;<br />
           ma gli convien (che mal si sente armato)<br />
           spesso dar luogo or d’uno or d’altro lato.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="80">
    <p>Altro destrier non è che meglio intenda<br />
           di quel Frontino il cavalliero a cenno:<br />
           par che dovunque Durindana scenda,<br />
           or quinci or quindi abbia a schivarla senno.<br />
           Agramante e Olivier battaglia orrenda<br />
           altrove fanno, e giudicar si denno<br />
           per duo guerrier di pari in arme accorti,<br />
           e pochi differenti in esser forti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="81">
    <p>Avea lasciato, come io dissi, Orlando<br />
           Sobrino in terra; e contra il re Gradasso,<br />
           soccorrer Brandimarte disiando,<br />
           come si trovò a piè, venia a gran passo.<br />
           Era vicin per assalirlo, quando<br />
           vide in mezzo del campo andare a spasso<br />
           il buon cavallo onde Sobrin fu spinto;<br />
           e per averlo, presto si fu accinto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="82">
    <p>Ebbe il destrier, che non trovò contesa,<br />
           e levò un salto, et entrò ne la sella.<br />
           Ne l’una man la spada tien sospesa,<br />
           mette l’altra alla briglia ricca e bella.<br />
           Gradasso vede Orlando, e non gli pesa,<br />
           ch’a lui ne viene, e per nome l’appella.<br />
           Ad esso e a Brandimarte e all’altro spera<br />
           far parer notte, e che non sia ancor sera.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="83">
    <p>Voltasi al conte, e Brandimarte lassa,<br />
           e d’una punta lo trova al camaglio:<br />
           fuor che la carne, ogni altra cosa passa:<br />
           per forar quella è vano ogni travaglio.<br />
           Orlando a un tempo Balisarda abbassa:<br />
           non vale incanto ov’ella mette il taglio.<br />
           L’elmo, lo scudo, l’osbergo e l’arnese,<br />
           venne fendendo in giù ciò ch’ella prese;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="84">
    <p>e nel volto e nel petto e ne la coscia<br />
           lasciò ferito il re di Sericana,<br />
           di cui non fu mai tratto sangue, poscia<br />
           ch’ebbe quell’arme: or gli par cosa strana<br />
           che quella spada (e n’ha dispetto e angoscia)<br />
           le tagli or sì; né pur è Durindana.<br />
           E se più lungo il colpo era o più appresso,<br />
           l’avria dal capo insino al ventre fesso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="85">
    <p>Non bisogna più aver ne l’arme fede,<br />
           come avea dianzi; che la prova è fatta.<br />
           Con più riguardo e più ragion procede,<br />
           che non solea; meglio al parar si adatta.<br />
           Brandimarte ch’Orlando entrato vede,<br />
           che gli ha di man quella battaglia tratta,<br />
           si pone in mezzo all’una e all’altra pugna,<br />
           perché in aiuto, ove è bisogno, giugna.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="86">
    <p>Essendo la battaglia in tale istato,<br />
           Sobrin, ch’era giaciuto in terra molto,<br />
           si levò, poi ch’in sé fu ritornato;<br />
           e molto gli dolea la spalla e ’l volto:<br />
           alzò la vista e mirò in ogni lato;<br />
           poi dove vide il suo signor, rivolto,<br />
           per dargli aiuto i lunghi passi torse<br />
           tacito sì, ch’alcun non se n’accorse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="87">
    <p>Vien dietro ad Olivier che tenea gli occhi<br />
           al re Agramante e poco altro attendea;<br />
           e gli ferì nei deretan ginocchi<br />
           il destrier di percossa in modo rea,<br />
           che senza indugio è forza che trabocchi.<br />
           Cade Olivier, né ’l piede aver potea,<br />
           il manco piè, ch’al non pensato caso<br />
           sotto il cavallo in staffa era rimaso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="88">
    <p>Sobrin radoppia il colpo, e di riverso<br />
           gli mena, e se gli crede il capo torre;<br />
           ma lo vieta l’acciar lucido e terso,<br />
           che temprò già Vulcan, portò già Ettorre.<br />
           Vede il periglio Brandimarte, e verso<br />
           il re Sobrino a tutta briglia corre;<br />
           e lo fere in sul capo, e gli dà d’urto:<br />
           ma il fiero vecchio è tosto in piè risurto;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="89">
    <p>e torna ad Olivier per dargli spaccio,<br />
           sì ch’espedito all’altra vita vada;<br />
           o non lasciare almen ch’esca d’impaccio,<br />
           ma che si stia sotto ’l cavallo a bada.<br />
           Olivier c’ha di sopra il miglior braccio,<br />
           sì che si può difender con la spada,<br />
           di qua di là tanto percuote e punge,<br />
           che, quanta è lunga, fa Sobrin star lunge.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="90">
    <p>Spera, s’alquanto il tien da sé rispinto,<br />
           in poco spazio uscir di quella pena.<br />
           Tutto di sangue il vede molle e tinto,<br />
           e che ne versa tanto in su l’arena,<br />
           che gli par ch’abbia tosto a restar vinto:<br />
           debole è sì, che si sostiene a pena.<br />
           Fa per levarsi Olivier molte prove,<br />
           né da dosso il destrier però si muove.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="91">
    <p>Trovato ha Brandimarte il re Agramante,<br />
           e cominciato a tempestargli intorno:<br />
           or con Frontin gli è al fianco, or gli è davante,<br />
           con quel Frontin che gira come un torno.<br />
           Buon cavallo ha il figliuol di Monodante;<br />
           non l’ha peggiore il re di Mezzogiorno:<br />
           ha Brigliador, che gli donò Ruggiero<br />
           poi che lo tolse a Mandricardo altiero.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="92">
    <p>Vantaggio ha bene assai de l’armatura;<br />
           a tutta prova l’ha buona e perfetta.<br />
           Brandimarte la sua tolse a ventura,<br />
           qual poté avere a tal bisogno in fretta:<br />
           ma sua animosità sì l’assicura,<br />
           ch’in miglior tosto di cangiarla aspetta;<br />
           come che ’l re african d’aspra percossa<br />
           la spalla destra gli avea fatta rossa;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="93">
    <p>e serbi da Gradasso anco nel fianco<br />
           piaga da non pigliar però da giuoco.<br />
           Tanto l’attese al varco il guerrier franco,<br />
           che di cacciar la spada trovò loco.<br />
           Spezzò lo scudo, e ferì il braccio manco,<br />
           e poi ne la man destra il toccò un poco.<br />
           Ma questo un scherzo si può dire e un spasso<br />
           verso quel che fa Orlando e ’l re Gradasso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="94">
    <p>Gradasso ha mezzo Orlando disarmato;<br />
           l’elmo gli ha in cima e da dui lati rotto,<br />
           e fattogli cader lo scudo al prato,<br />
           osbergo e maglia apertagli di sotto:<br />
           non l’ha ferito già, ch’era affatato.<br />
           Ma il paladino ha lui peggio condotto:<br />
           in faccia, ne la gola, in mezzo il petto<br />
           l’ha ferito, oltre a quel che già v’ho detto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="95">
    <p>Gradasso disperato, che si vede<br />
           del proprio sangue tutto molle e brutto,<br />
           e ch’Orlando del suo dal capo al piede<br />
           sta dopo tanti colpi ancora asciutto;<br />
           leva il brando a due mani, e ben si crede<br />
           partirgli il capo, il petto, il ventre e ’l tutto:<br />
           e a punto, come vuol, sopra la fronte<br />
           percuote a mezza spada’ il fiero conte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="96">
    <p>E s’era altro ch’Orlando, l’avria fatto,<br />
           l’avria sparato fin sopra la sella:<br />
           ma, come colto l’avesse di piatto,<br />
           la spada ritornò lucida e bella.<br />
           De la percossa Orlando stupefatto,<br />
           vide, mirando in terra, alcuna stella:<br />
           lasciò la briglia, e ’l brando avria lasciato;<br />
           ma di catena al braccio era legato.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="97">
    <p>Del suon del colpo fu tanto smarrito<br />
           il corridor ch’Orlando avea sul dorso,<br />
           che discorrendo il polveroso lito,<br />
           mostrando gia quanto era buono al corso.<br />
           De la percossa il conte tramortito,<br />
           non ha valor di ritenergli il morso.<br />
           Segue Gradasso, e l’avria tosto giunto,<br />
           poco più che Baiardo avesse punto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="98">
    <p>Ma nel voltar degli occhi, il re Agramante<br />
           vide condotto all’ultimo periglio:<br />
           che ne l’elmo il figliuol di Monodante<br />
           col braccio manco gli ha dato di piglio;<br />
           e glie l’ha dislacciato già davante,<br />
           e tenta col pugnal nuovo consiglio:<br />
           né gli può far quel re difesa molta,<br />
           perché di man gli ha ancor la spada tolta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="99">
    <p>Volta Gradasso, e più non segue Orlando,<br />
           ma, dove vede il re Agramante, accorre.<br />
           L’incauto Brandimarte, non pensando<br />
           ch’Orlando costui lasci da sé torre,<br />
           non gli ha né gli occhi né ’l pensiero, instando<br />
           il coltel ne la gola al pagan porre.<br />
           Giunge Gradasso, e a tutto suo potere<br />
           con la spada a due man l’elmo gli fere.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="100">
    <p>Padre del ciel, dà fra gli eletti tuoi<br />
           spiriti luogo al martir tuo fedele,<br />
           che giunto al fin de’ tempestosi suoi<br />
           viaggi, in porto ormai lega le vele.<br />
           Ah Durindana, dunque esser tu puoi<br />
           al tuo signore Orlando sì crudele,<br />
           che la più grata compagnia e più fida<br />
           ch’egli abbia al mondo, inanzi tu gli uccida?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="101">
    <p>Di ferro un cerchio grosso era duo dita<br />
           intorno all’elmo, e fu tagliato e rotto<br />
           dal gravissimo colpo, e fu partita<br />
           la cuffia de l’acciar ch’era di sotto.<br />
           Brandimarte con faccia sbigottita<br />
           giù del destrier si riversciò di botto;<br />
           e fuor del capo fe’ con larga vena<br />
           correr di sangue un fiume in su l’arena.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="102">
    <p>Il conte si risente, e gli occhi gira,<br />
           et ha il suo Brandimarte in terra scorto:<br />
           e sopra in atto il Serican gli mira,<br />
           che ben conoscer può che glie l’ha morto.<br />
           Non so se in lui poté più il duolo o l’ira;<br />
           ma da piangere il tempo avea sì corto,<br />
           che restò il duolo, e l’ira uscì più in fretta.<br />
           Ma tempo è ormai che fine al canto io metta.<br />
  </div>
</div>

<script>
  document.querySelectorAll('.annotated').forEach(function(el) {
    const tooltip = document.createElement('div');
    tooltip.className = 'tooltip';
    tooltip.innerText = el.dataset.annotation;
    el.appendChild(tooltip);

    el.addEventListener('mouseenter', function() {
      tooltip.style.display = 'block';
      const rect = el.getBoundingClientRect();
      tooltip.style.left = (el.offsetWidth / 2) + 'px';
      tooltip.style.top = '1.5em';
    });

    el.addEventListener('mouseleave', function() {
      tooltip.style.display = 'none';
    });
  });
</script>

</body>
</html>

