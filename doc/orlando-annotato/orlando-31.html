<!DOCTYPE html>
<html lang="it">
<head>
<meta charset="UTF-8">
<title>Annotated Orlando Furioso</title>
<style>
  body {
    font-family: "Garamond", "Georgia", serif;
    line-height: 1.6;
    margin: 2em auto;
    max-width: 900px;
    counter-reset: octave;
  }

  .octave-wrapper {
    display: flex;
    align-items: flex-start;
    margin-bottom: 1.8em;
  }

  .margin-note {
    flex: 0 0 180px;         /* width of margin column */
    font-size: 0.9em;
    color: #666;
    padding-right: 1em;
    border-right: 1px solid #ddd;
    margin-right: 1em;
  }

  .octave {
    flex: 1;
    counter-increment: octave;
  }

  .octave::before {
    content: "Ottava " counter(octave);
    display: block;
    font-weight: bold;
    color: #444;
    margin-bottom: 0.3em;
  }

  .annotated {
    color: #0044cc;
    cursor: pointer;
    position: relative;
  }

  /* tooltip styling */
  .tooltip {
    position: absolute;
    background: #fff8c6;
    border: 1px solid #e0d97a;
    padding: 6px 10px;
    border-radius: 6px;
    box-shadow: 1px 2px 6px rgba(0, 0, 0, 0.2);
    font-size: 0.9em;
    width: 250px;
    max-width: 500px;
    z-index: 100;
    display: none;
    white-space: normal; /* allows wrapping */

  }
</style>
</head>
<body>
<table>
<tr><td><h1><center>Orlando Furioso: Canto XXXI (annotato)</center></h1></td></tr>
<td><br></td>
<tr><td><table>
<tr><td align="left"><h2><a href="orlando-30.html">Prev. (Canto XXX)</a></h2></td><td align="right"><h2><a href="orlando-32.html">Next. (Canto XXXII)</h2></a></td></tr>
</table></td></tr>
</table>
  </div>
</div>

<div class="octave-wrapper">
  <div class="margin-note">

  </div>  <div class="octave" number="1">
    <p>Quando vincer da l’impeto e da l’ira<br />
          si lascia la ragion, né si difende,<br />
          e che ’l cieco furor sì inanzi tira<br />
          o mano o lingua, che gli amici offende;<br />
          se ben dipoi si piange e si sospira,<br />
          non è per questo che l’error s’emende.<br />
          Lasso! io mi doglio e affliggo invan di quanto<br />
          dissi per ira al fin de l’altro canto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="2">
    <p>Ma simile son fatto ad uno infermo,<br />
          che dopo molta pazienza e molta,<br />
          quando contra il dolor non ha più schermo,<br />
          cede alla rabbia e a bestemmiar si volta.<br />
          Manca il dolor né l’impeto sta fermo,<br />
          che la lingua al dir mal facea sì sciolta;<br />
          e si ravvede e pente e n’ha dispetto:<br />
          ma quel c’ha detto, non può far non detto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="3">
    <p>Ben spero, donne, in vostra cortesia<br />
          aver da voi perdon, poi ch’io vel chieggio.<br />
          Voi scusarete, che per frenesia,<br />
          vinto da l’aspra passion, vaneggio.<br />
          Date la colpa alla nimica mia,<br />
          che mi fa star, ch’io non potrei star peggio,<br />
          e mi fa dir quel di ch’io son poi gramo:<br />
          sallo Idio, s’ella ha il torto; essa, s’io l’amo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="4">
    <p>Non men son fuor di me, che fosse Orlando;<br />
          e non son men di lui di scusa degno,<br />
          ch’or per li monti, or per le piaggie errando,<br />
          scorse in gran parte di Marsilio il regno,<br />
          molti dì la cavalla strascinando<br />
          morta, come era, senza alcun ritegno;<br />
          ma giunto ove un gran fiume entra nel mare,<br />
          gli fu forza il cadavero lasciare.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="5">
    <p>E perché sa nuotar come una lontra,<br />
          entra nel fiume, e surge all’altra riva.<br />
          Ecco un pastor sopra un cavallo incontra,<br />
          che per abeverarlo al fiume arriva.<br />
          Colui, ben che gli vada Orlando incontra,<br />
          perché egli è solo e nudo, non lo schiva.<br />
          – Vorrei del tuo ronzin – gli disse il matto<br />
          – con la giumenta mia far un baratto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="6">
    <p>Io te la mostrerò di qui, se vuoi;<br />
          che morta là su l’altra ripa giace:<br />
          la potrai far tu medicar dipoi;<br />
          altro diffetto in lei non mi dispiace.<br />
          Con qualche aggiunta il ronzin dar mi puoi:<br />
          smontane in cortesia, perché mi piace. –<br />
          Il pastor ride, e senz’altra risposta<br />
          va verso il guado, e dal pazzo si scosta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="7">
    <p>– Io voglio il tuo cavallo: olà, non odi? –<br />
          suggiunse Orlando, e con furor si mosse.<br />
          Avea un baston con nodi spessi e sodi<br />
          quel pastor seco, e il paladin percosse.<br />
          La rabbia e l’ira passò tutti i modi<br />
          del conte; e parve fier più che mai fosse.<br />
          Sul capo del pastore un pugno serra,<br />
          che spezza l’osso, e morto il caccia in terra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="8">
    <p>Salta a cavallo, e per diversa strada<br />
          va discorrendo, e molti pone a sacco.<br />
          Non gusta il ronzin mai fieno né biada,<br />
          tanto ch’in pochi dì ne riman fiacco:<br />
          ma non però ch’Orlando a piedi vada,<br />
          che di vetture vuol vivere a macco;<br />
          e quante ne trovò, tante ne mise<br />
          in uso, poi che i lor patroni uccise.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="9">
    <p>Capitò al fin a Malega, e più danno<br />
          vi fece, ch’egli avesse altrove fatto:<br />
          che oltre che ponesse a saccomanno<br />
          il popul sì, che ne restò disfatto,<br />
          né si poté rifar quel né l’altr’anno;<br />
          tanti n’uccise il periglioso matto,<br />
          vi spianò tante case e tante accese,<br />
          che disfe’ più che ’l terzo del paese.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="10">
    <p>Quindi partito, venne ad una terra,<br />
          Zizera detta, che siede allo stretto<br />
          di Zibeltarro, o vuoi di Zibelterra,<br />
          che l’uno e l’altro nome le vien detto;<br />
          ove una barca che sciogliea da terra<br />
          vide piena di gente da diletto,<br />
          che solazzando all’aura matutina,<br />
          gia per la tranquillissima marina.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="11">
    <p>Cominciò il pazzo a gridar forte: – Aspetta! –<br />
          che gli venne disio d’andare in barca.<br />
          Ma bene invano e i gridi e gli urli getta;<br />
          che volentier tal merce non si carca.<br />
          Per l’acqua il legno va con quella fretta<br />
          che va per l’aria irondine che varca.<br />
          Orlando urta il cavallo e batte e stringe,<br />
          e con un mazzafrusto all’acqua spinge.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="12">
    <p>Forza è ch’al fin nell’acqua il cavallo entre,<br />
          ch’invan contrasta, e spende invano ogni opra:<br />
          bagna i genocchi, e poi la groppa e ’l ventre,<br />
          indi la testa, e a pena appar di sopra.<br />
          Tornare a dietro non si speri, mentre<br />
          la verga tra l’orecchie se gli adopra.<br />
          Misero! o si convien tra via affogare,<br />
          o nel lito african passare il mare.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="13">
    <p>Non vede Orlando più poppe né sponde<br />
          che tratto in mar l’avean dal lito asciutto;<br />
          che son troppo lontane, e le nasconde<br />
          agli occhi bassi l’alto e mobil flutto:<br />
          e tuttavia il destrier caccia tra l’onde,<br />
          ch’andar di là dal mar dispone in tutto.<br />
          Il destrier, d’acqua pieno e d’alma voto,<br />
          finalmente finì la vita e il nuoto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="14">
    <p>Andò nel fondo, e vi traea la salma,<br />
          se non si tenea Orlando in su le braccia.<br />
          Mena le gambe e l’una e l’altra palma,<br />
          e soffia, e l’onda spinge da la faccia.<br />
          Era l’aria soave e il mare in calma:<br />
          e ben vi bisognò più che bonaccia;<br />
          ch’ogni poco che ’l mar fosse più sorto,<br />
          restava il paladin ne l’acqua morto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="15">
    <p>Ma la Fortuna, che dei pazzi ha cura,<br />
          del mar lo trasse nel lito di Setta,<br />
          in una spiaggia, lungi da le mura<br />
          quanto sarian duo tratti di saetta.<br />
          Lungo il mar molti giorni alla ventura<br />
          verso levante andò correndo in fretta;<br />
          fin che trovò, dove tendea sul lito,<br />
          di nera gente esercito infinito.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="16">
    <p>Lasciamo il paladin ch’errando vada:<br />
          ben di parlar di lui tornerà tempo.<br />
          Quanto, Signore, ad Angelica accada<br />
          dopo ch’uscì di man del pazzo a tempo;<br />
          e come a ritornare in sua contrada<br />
          trovasse e buon navilio e miglior tempo,<br />
          e de l’India a Medor desse lo scettro,<br />
          forse altri canterà con miglior plettro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="17">
    <p>Io sono a dir tante altre cose intento,<br />
          che di seguir più questa non mi cale.<br />
          Volger conviemmi il bel ragionamento<br />
          al Tartaro, che spinto il suo rivale,<br />
          quella bellezza si godea contento,<br />
          a cui non resta in tutta Europa uguale,<br />
          poscia che se n’è Angelica partita,<br />
          e la casta Issabella al ciel salita.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="18">
    <p>De la sentenzia Mandricardo altiero,<br />
          ch’in suo favor la bella donna diede,<br />
          non può fruir tutto il diletto intero;<br />
          che contra lui son altre liti in piede.<br />
          L’una gli muove il giovene Ruggiero,<br />
          perché l’aquila bianca non gli cede;<br />
          l’altra il famoso re di Sericana,<br />
          che da lui vuol la spada Durindana.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="19">
    <p>S’affatica Agramante, né disciorre,<br />
          né Marsilio con lui, sa questo intrico:<br />
          né solamente non li può disporre<br />
          che voglia l’un de l’altro essere amico;<br />
          ma che Ruggiero a Mandricardo torre<br />
          lasci lo scudo del Troiano antico,<br />
          o Gradasso la spada non gli vieti,<br />
          tanto che questa o quella lite accheti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="20">
    <p>Ruggier non vuol ch’in altra pugna vada<br />
          con lo suo scudo; né Gradasso vuole<br />
          che, fuor che contra sé, porti la spada<br />
          che ’l glorioso Orlando portar suole.<br />
          – Al fin veggiamo in cui la sorte cada, –<br />
          disse Agramante – e non sian più parole;<br />
          veggian quel che Fortuna ne disponga,<br />
          e sia preposto quel ch’ella preponga.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="21">
    <p>E se compiacer meglio mi volete,<br />
          onde d’aver ve n’abbia obligo ognora,<br />
          chi de’ di voi combatter, sortirete;<br />
          ma con patto, ch’al primo ch’esca fuora,<br />
          amendue le querele in man porrete:<br />
          sì che, per sé vincendo, vinca ancora<br />
          pel compagno; e perdendo l’un di vui,<br />
          così perduto abbia per ambidui.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="22">
    <p>Tra Gradasso e Ruggier credo che sia<br />
          di valor nulla o poca differenza;<br />
          e di lor qual si vuol venga fuor pria,<br />
          so ch’in arme farà per eccellenza.<br />
          Poi la vittoria da quel canto stia,<br />
          che vorrà la divina providenza.<br />
          Il cavallier non avrà colpa alcuna,<br />
          ma il tutto imputerassi alla Fortuna. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="23">
    <p>Steron taciti al detto d’Agramante<br />
          e Ruggiero e Gradasso; et accordarsi<br />
          che qualunque di loro uscirà inante,<br />
          e l’una briga e l’altra abbia a pigliarsi.<br />
          Così in duo brevi, ch’avean simigliante<br />
          et ugual forma, i nomi lor notarsi;<br />
          e dentro un’urna quelli hanno rinchiusi,<br />
          versati molto, e sozzopra confusi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="24">
    <p>Un semplice fanciul nell’urna messe<br />
          la mano, e prese un breve; e venne a caso<br />
          ch’in questo il nome di Ruggier si lesse,<br />
          essendo quel del Serican rimaso.<br />
          Non si può dir quanta allegrezza avesse,<br />
          quando Ruggier si sentì trar del vaso,<br />
          e d’altra parte il Sericano doglia;<br />
          ma quel che manda il ciel, forza è che toglia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="25">
    <p>Ogni suo studio il Sericano, ogni opra<br />
          a favorire, ad aiutar converte<br />
          perché Ruggiero abbia a restar di sopra:<br />
          e le cose in suo pro, ch’avea già esperte,<br />
          come or di spada, or di scudo si cuopra,<br />
          qual sien botte fallaci e qual sien certe,<br />
          quando tentar, quando schivar fortuna<br />
          si dee, gli torna a mente ad una ad una.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="26">
    <p>Il resto di quel dì, che da l’accordo<br />
          e dal trar de le sorti sopravanza,<br />
          è speso dagli amici in dar ricordo,<br />
          chi a l’un guerrier, chi all’altro, come è usanza.<br />
          Il popul di veder la pugna ingordo,<br />
          s’affretta a gara d’occupar la stanza:<br />
          né basta a molti inanzi giorno andarvi,<br />
          che voglion tutta notte anco veggiarvi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="27">
    <p>La sciocca turba disiosa attende<br />
          ch’i duo buon cavallier vengano in prova;<br />
          che non mira più lungi né comprende<br />
          di quel ch’inanzi agli occhi si ritrova.<br />
          Ma Sobrino e Marsilio, e chi più intende<br />
          e vede ciò che nuoce e ciò che giova,<br />
          biasma questa battaglia, et Agramante,<br />
          che voglia comportar che vada inante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="28">
    <p>Né cessan raccordargli il grave danno<br />
          che n’ha d’avere il popul saracino,<br />
          muora Ruggiero o il tartaro tiranno,<br />
          quel che prefisso è dal suo fier destino:<br />
          d’un sol di lor via più bisogno avranno<br />
          per contrastare al figlio di Pipino,<br />
          che di dieci altri mila che ci sono,<br />
          tra’ quai fatica è ritrovare un buono.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="29">
    <p>Conosce il re Agramante che gli è vero,<br />
          ma non può più negar ciò c’ha promesso.<br />
          Ben prega Mandricardo e il buon Ruggiero,<br />
          che gli ridonin quel c’ha lor concesso;<br />
          e tanto più che ’l lor litigio è un zero,<br />
          né degno in prova d’arme esser rimesso:<br />
          e s’in ciò pur nol vogliono ubbidire,<br />
          voglino almen la pugna differire.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="30">
    <p>Cinque o sei mesi il singular certame,<br />
          e meno o più si differisca, tanto<br />
          che cacciato abbin Carlo del reame,<br />
          tolto lo scettro, la corona e il manto.<br />
          Ma l’un e l’altro, ancor che voglia e brame<br />
          il re ubbidir, pur sta duro da canto;<br />
          che tale accordo obbrobrioso stima<br />
          a chi ’l consenso suo vi darà prima.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="31">
    <p>Ma più del re, ma più d’ognun ch’invano<br />
          spenda a placare il Tartaro parole,<br />
          la bella figlia del re Stordilano<br />
          supplice il priega, e si lamenta e duole:<br />
          lo prega che consenta al re africano<br />
          e voglia quel che tutto il campo vuole;<br />
          si lamenta e si duol che per lui sia<br />
          timida sempre e piena d’angonia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="32">
    <p>– Lassa! – dcea – che ritrovar poss’io<br />
          rimedio mai ch’a riposar mi vaglia,<br />
          s’or contra questo, or quel, nuovo disio<br />
          vi trarrà sempre a vestir piastra e maglia?<br />
          C’ha potuto giovare al petto mio<br />
          il gaudio che sia spenta la battaglia<br />
          per me da voi contra quell’altro presa,<br />
          se un’altra non minor se n’è già accesa?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="33">
    <p>Ohimè! ch’invano i’ me n’andava altiera<br />
          ch’un re sì degno, un cavallier sì forte<br />
          per me volesse in perigliosa e fiera<br />
          battaglia porsi al risco de la morte;<br />
          ch’or veggo per cagion tanto leggiera<br />
          non meno esporvi alla medesma sorte.<br />
          Fu natural ferocità di core<br />
          ch’a quella v’instigò, più che ’l mio amore.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="34">
    <p>Ma se gli è ver che ’l vostro amor sia quello<br />
          che vi sforzate di mostrarmi ognora,<br />
          per lui vi prego, e per quel gran flagello<br />
          che mi percuote l’alma e che m’accora,<br />
          che non vi caglia se ’l candido augello<br />
          ha ne lo scudo quel Ruggiero ancora.<br />
          Utile o danno a voi non so ch’importi,<br />
          che lasci quella insegna o che la porti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="35">
    <p>Poco guadagno, e perdita uscir molta<br />
          de la battaglia può, che per far sete:<br />
          quando abbiate a Ruggier l’aquila tolta,<br />
          poca mercé d’un gran travaglio avrete;<br />
          ma se Fortuna le spalle vi volta<br />
          (che non però nel crin presa tenete),<br />
          causate un danno, ch’a pensarvi solo<br />
          mi sento il petto già sparrar di duolo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="36">
    <p>Quando la vita a voi per voi non sia<br />
          cara, e più amate un’aquila dipinta,<br />
          vi sia almen cara per la vita mia:<br />
          non sarà l’una senza l’altra estinta.<br />
          Non già morir con voi grave mi fia:<br />
          son di seguirvi in vita e in morte accinta;<br />
          ma non vorrei morir sì malcontenta<br />
          come io morrò, se dopo voi son spenta. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="37">
    <p>Con tai parole e simili altre assai,<br />
          che lacrime accompagnano e sospiri,<br />
          pregar non cessa tutta notte mai<br />
          perch’alla pace il suo amator ritiri;<br />
          e quel, suggendo dagli umidi rai<br />
          quel dolce pianto, e quei dolci martiri<br />
          da le vermiglie labra più che rose,<br />
          lacrimando egli ancor, così rispose:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="38">
    <p>– Deh, vita mia, non vi mettete affanno,<br />
          deh, non, per Dio, di così lieve cosa;<br />
          che se Carlo e ’l re d’Africa, e ciò c’hanno<br />
          qui di gente moresca e di franciosa,<br />
          spiegasson le bandiere in mio sol danno,<br />
          voi pur non ne dovreste esser pensosa.<br />
          Ben mi mostrate in poco conto avere,<br />
          se per me un Ruggier sol vi fa temere.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="39">
    <p>E vi dovria pur ramentar che, solo<br />
          (e spada io non avea né scimitarra),<br />
          con un troncon di lancia a un grosso stuolo<br />
          d’armati cavallier tolsi la sbarra.<br />
          Gradasso, ancor che con vergogna e duolo<br />
          lo dica, pure, a chi ’l domanda, narra<br />
          che fu in Soria a un castel mio prigioniero;<br />
          et è pur d’altra fama che Ruggiero.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="40">
    <p>Non niega similmente il re Gradasso,<br />
          e sallo Isolier vostro e Sacripante,<br />
          io dico Sacripante, il re circasso,<br />
          e ’l famoso Grifone et Aquilante,<br />
          cent’altri e più, che pure a questo passo<br />
          stati eran presi alcuni giorni inante,<br />
          macometani e gente di battesmo,<br />
          che tutti liberai quel dì medesmo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="41">
    <p>Non cessa ancor la maraviglia loro<br />
          de la gran prova ch’io feci quel giorno,<br />
          maggior, che se l’esercito del Moro<br />
          e del Franco inimici avessi intorno.<br />
          Et or potrà Ruggier, giovine soro,<br />
          farmi da solo a solo o danno o scorno?<br />
          Et or c’ho Durindana e l’armatura<br />
          d’Ettor, vi de’ Ruggier metter paura?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="42">
    <p>Deh, perché dianzi in prova non venni io,<br />
          se far di voi con l’arme io potea acquisto?<br />
          So che v’avrei sì aperto il valor mio,<br />
          ch’avresti il fin già di Ruggier previsto.<br />
          Asciugate le lacrime, e, per Dio,<br />
          non mi fate un augurio così tristo;<br />
          e siate certa che ’l mio onor m’ha spinto,<br />
          non ne lo scudo il bianco augel dipinto. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="43">
    <p>Così disse egli; e molto ben risposto<br />
          gli fu da la mestissima sua donna,<br />
          che non pur lui mutato di proposto,<br />
          ma di luogo avria mossa una colonna.<br />
          Ella era per dover vincer lui tosto,<br />
          ancor ch’armato, e ch’ella fosse in gonna;<br />
          e l’avea indutto a dir, se ’l re gli parla<br />
          d’accordo più, che volea contentarla.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="44">
    <p>E lo facea; se non, tosto ch’al Sole<br />
          la vaga Aurora fe’ l’usata scorta,<br />
          l’animoso Ruggier, che mostrar vuole<br />
          che con ragion la bella aquila porta,<br />
          per non udir più d’atti e di parole<br />
          dilazion, ma far la lite corta,<br />
          dove circonda il popul lo steccato,<br />
          sonando il corno s’appresenta armato.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="45">
    <p>Tosto che sente il Tartaro superbo,<br />
          ch’alla battaglia il suono altier lo sfida,<br />
          non vuol più de l’accordo intender verbo,<br />
          ma si lancia del letto, et arme grida;<br />
          e si dimostra sì nel viso acerbo,<br />
          che Doralice istessa non si fida<br />
          di dirgli più di pace né di triegua:<br />
          e forza è infin che la battaglia segua.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="46">
    <p>Subito s’arma, et a fatica aspetta<br />
          da’ suoi scudieri i debiti servigi;<br />
          poi monta sopra il buon cavallo in fretta,<br />
          che del gran difensor fu di Parigi;<br />
          e vien correndo inver la piazza eletta<br />
          a terminar con l’arme i gran litigi.<br />
          Vi giunse il re e la corte allora allora;<br />
          sì ch’all’assalto fu poca dimora.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="47">
    <p>Posti lor furo et allacciati in testa<br />
          i lucidi elmi, e date lor le lance.<br />
          Siegue la tromba a dare il segno presta,<br />
          che fece a mille impallidir le guance.<br />
          Posero l’aste i cavallieri in resta,<br />
          e i corridori punsero alle pance;<br />
          e venner con tale impeto a ferirsi,<br />
          che parve il ciel cader, la terra aprirsi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="48">
    <p>Quinci e quindi venir si vede il bianco<br />
          augel che Giove per l’aria sostenne;<br />
          come ne la Tessalia si vide anco<br />
          venir più volte, ma con altre penne.<br />
          Quanto sia l’uno e l’altro ardito e franco,<br />
          mostra il portar de le massiccie antenne;<br />
          e molto più, ch’a quello incontro duro,<br />
          qual torri ai venti, o scogli all’onde furo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="49">
    <p>I tronchi fin al ciel ne sono ascesi:<br />
          scrive Turpin, verace in questo loco,<br />
          che dui o tre giù ne tornaro accesi,<br />
          ch’eran saliti alla sfera del fuoco.<br />
          I cavallieri i brandi aveano presi:<br />
          e come quei che si temeano poco,<br />
          si ritornaro incontra; e a prima giunta<br />
          ambi alla vista si ferir di punta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="50">
    <p>Ferirsi alla visiera al primo tratto;<br />
          e non miraron, per mettersi in terra,<br />
          dare ai cavalli morte, ch’è mal atto,<br />
          perch’essi non han colpa de la guerra.<br />
          Chi pensa che tra lor fosse tal patto,<br />
          non sa l’usanza antiqua, e di molto erra:<br />
          senz’altro patto, era vergogna e fallo<br />
          e biasmo eterno a chi feria il cavallo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="51">
    <p>Ferirsi alla visiera, ch’era doppia,<br />
          et a pena anco a tanta furia resse.<br />
          L’un colpo appresso all’altro si raddoppia:<br />
          le botte più che grandine son spesse,<br />
          che spezza fronde e rami e grano e stoppia,<br />
          e uscir invan fa la sperata messe.<br />
          Se Durindana e Balisarda taglia,<br />
          sapete, e quanto in queste mani vaglia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="52">
    <p>Ma degno di sé colpo ancor non fanno,<br />
          sì l’uno e l’altro ben sta su l’aviso.<br />
          Uscì da Mandricardo il primo danno,<br />
          per cui fu quasi il buon Ruggiero ucciso:<br />
          d’uno di quei gran colpi che far sanno,<br />
          gli fu lo scudo pel mezzo diviso,<br />
          e la corazza apertagli di sotto;<br />
          e fin sul vivo il crudel brando ha rotto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="53">
    <p>L’aspra percossa agghiacciò il cor nel petto,<br />
          per dubbio di Ruggiero, ai circonstanti,<br />
          nel cui favor si conoscea lo affetto<br />
          dei più inchinar, se non di tutti quanti.<br />
          E se Fortuna ponesse ad effetto<br />
          quel che la maggior parte vorria inanti,<br />
          già Mandricardo saria morto o preso:<br />
          sì che ’l suo colpo ha tutto il campo offeso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="54">
    <p>Io credo che qualche agnol s’interpose<br />
          per salvar da quel colpo il cavalliero.<br />
          Ma ben senza più indugio gli rispose,<br />
          terribil più che mai fosse, Ruggiero.<br />
          La spada in capo a Mandricardo pose;<br />
          ma sì lo sdegno fu subito e fiero,<br />
          e tal fretta gli fe’, ch’io men l’incolpo<br />
          se non mandò a ferir di taglio il colpo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="55">
    <p>Se Balisarda lo giungea pel dritto,<br />
          l’elmo d’Ettorre era incantato invano.<br />
          Fu sì del colpo Mandricardo afflitto,<br />
          che si lasciò la briglia uscir di mano.<br />
          D’andar tre volte accenna a capo fitto,<br />
          mentre scorrendo va d’intorno il piano<br />
          quel Brigliador che conoscete al nome,<br />
          dolente ancor de le mutate some.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="56">
    <p>Calcata serpe mai tanto non ebbe,<br />
          né ferito leon, sdegno e furore,<br />
          quanto il Tartaro, poi che si riebbe<br />
          dal colpo che di sé lo trasse fuore.<br />
          E quanto l’ira e la superbia crebbe,<br />
          tanto e più crebbe in lui forza e valore:<br />
          fece spiccar a Brigliadoro un salto<br />
          verso Ruggiero, e alzò la spada in alto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="57">
    <p>Levossi in su le staffe, et all’elmetto<br />
          segnolli, e si credette veramente<br />
          partirlo a quella volta fin al petto:<br />
          ma fu di lui Ruggier più diligente;<br />
          che, pria che ’l braccio scenda al duro effetto,<br />
          gli caccia sotto la spada pungente,<br />
          e gli fa ne la maglia ampia finestra,<br />
          che sotto difendea l’ascella destra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="58">
    <p>E Balisarda al suo ritorno trasse<br />
          di fuori il sangue tiepido e vermiglio,<br />
          e vietò a Durindana che calasse<br />
          impetuosa con tanto periglio;<br />
          ben che fin su la groppa si piegasse<br />
          Ruggiero, e per dolor strignesse il ciglio:<br />
          e s’elmo in capo avea di peggior tempre,<br />
          gli era quel colpo memorabil sempre.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="59">
    <p>Ruggier non cessa, e spinge il suo cavallo,<br />
          e Mandricardo al destro fianco trova.<br />
          Quivi scelta finezza di metallo<br />
          e ben condutta tempra poco giova<br />
          contra la spada che non scende in fallo;<br />
          che fu incantata non per altra prova,<br />
          che per far ch’a’ suoi colpi nulla vaglia<br />
          piastra incantata et incantata maglia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="60">
    <p>Taglionne quanto ella ne prese, e insieme<br />
          lasciò ferito il Tartaro nel fianco,<br />
          che ’l ciel bestemmia, e di tant’ira freme<br />
          che ’l tempestoso mare è orribil manco.<br />
          Or s’apparecchia a por le forze estreme:<br />
          lo scudo ove in azzurro è l’augel bianco,<br />
          vinto da sdegno, si gittò lontano,<br />
          e messe al brando e l’una e l’altra mano.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="61">
    <p>– Ah, – disse a lui Ruggier – senza più basti<br />
          a mostrar che non merti quella insegna,<br />
          ch’or tu la getti, e dianzi la tagliasti;<br />
          né potrai dir mai più che ti convegna. –<br />
          Così dicendo, forza è ch’egli attasti<br />
          con quanta furia Durindana vegna;<br />
          che sì gli grava e sì gli pesa in fronte,<br />
          che più leggier potea cadervi un monte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="62">
    <p>E per mezzo gli fende la visiera;<br />
          buon per lui che dal viso si discosta;<br />
          poi calò su l’arcion che ferrato era,<br />
          né lo difese averne doppia crosta:<br />
          giunse al fin su l’arnese, e come cera<br />
          l’aperse con la falda sopraposta:<br />
          e ferì gravemente ne la coscia<br />
          Ruggier, sì ch’assai stette a guarir poscia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="63">
    <p>De l’un, come de l’altro, fatte rosse<br />
          il sangue l’arme avea con doppia riga;<br />
          tal che diverso era il parer, chi fosse<br />
          di lor, ch’avesse il meglio in quella briga.<br />
          Ma quel dubbio Ruggier tosto rimosse<br />
          con la spada che tanti ne castiga:<br />
          mena di punta, e drizza il colpo crudo<br />
          onde gittato avea colui lo scudo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="64">
    <p>Fora de la corazza il lato manco,<br />
          e di venire al cor trova la strada;<br />
          che gli entra più d’un palmo sopra il fianco:<br />
          sì che convien che Mandricardo cada<br />
          d’ogni ragion che può ne l’augel bianco,<br />
          o che può aver ne la famosa spada;<br />
          e da la cara vita cada insieme,<br />
          che, più che spada e scudo, assai gli preme.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="65">
    <p>Non morì quel meschin senza vendetta;<br />
          ch’a quel medesmo tempo che fu colto,<br />
          la spada, poco sua, menò di fretta;<br />
          et a Ruggier avria partito il volto,<br />
          se già Ruggier non gli avesse intercetta<br />
          prima la forza, e assai del vigor tolto:<br />
          di forza e di vigor troppo gli tolse<br />
          dianzi, che sotto il destro braccio il colse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="66">
    <p>Da Mandricardo fu Ruggier percosso<br />
          nel punto ch’egli a lui tolse la vita;<br />
          tal ch’un cerchio di ferro, anco che grosso,<br />
          e una cuffia d’acciar ne fu partita.<br />
          Durindana tagliò cotenna et osso,<br />
          e nel capo a Ruggier entrò dua dita.<br />
          Ruggier stordito in terra si riversa,<br />
          e di sangue un ruscel dal capo versa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="67">
    <p>Il primo fu Ruggier, ch’andò per terra;<br />
          e dipoi stette l’altro a cader tanto,<br />
          che quasi crede ognun che de la guerra<br />
          riporti Mandricardo il pregio e il vanto:<br />
          e Doralice sua, che con gli altri erra,<br />
          e che quel dì più volte ha riso e pianto,<br />
          Dio ringraziò con mani al ciel supine,<br />
          ch’avesse avuta la pugna tal fine.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="68">
    <p>Ma poi ch’appare a manifesti segni<br />
          vivo chi vive, e senza vita il morto,<br />
          nei petti dei fautor mutano regni:<br />
          di là mestizia, e di qua vien conforto.<br />
          I re, i signori, i cavallier più degni,<br />
          con Ruggier ch’a fatica era risorto,<br />
          a rallegrarsi et abbracciarsi vanno,<br />
          e gloria senza fine e onor gli danno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="69">
    <p>Ognun s’allegra con Ruggiero, e sente<br />
          il medesmo nel cor, c’ha nella bocca.<br />
          Sol Gradasso il pensiero ha differente<br />
          tutto da quel che fuor la lingua scocca:<br />
          mostra gaudio nel viso, e occultamente<br />
          del glorioso acquisto invidia il tocca;<br />
          e maledice o sia destino o caso,<br />
          il qual trasse Ruggier prima del vaso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="70">
    <p>Che dirò del favor, che de le tante<br />
          carezze e tante, affettuose e vere,<br />
          che fece a quel Ruggiero il re Agramante,<br />
          senza il qual dare al vento le bandiere,<br />
          né volse muover d’Africa le piante,<br />
          né senza lui si fidò in tante schiere?<br />
          Or che del re Agricane ha spento il seme,<br />
          prezza più lui che tutto il mondo insieme.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="71">
    <p>Né di tal volontà gli uomini soli<br />
          eran verso Ruggier, ma le donne anco,<br />
          che d’Africa e di Spagna fra gli stuoli<br />
          eran venute al tenitorio franco.<br />
          E Doralice istessa, che con duoli<br />
          piangea l’amante suo pallido e bianco,<br />
          forse con l’altre ita sarebbe in schiera,<br />
          se di vergogna un duro fren non era.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="72">
    <p>Io dico forse, non ch’io ve l’accerti,<br />
          ma potrebbe esser stato di leggiero:<br />
          tal la bellezza e tali erano i merti,<br />
          i costumi e i sembianti di Ruggiero.<br />
          Ella, per quel che già ne siamo esperti,<br />
          sì facile era a variar pensiero,<br />
          che per non si veder priva d’amore,<br />
          avria potuto in Ruggier porre il core.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="73">
    <p>Per lei buono era vivo Mandricardo:<br />
          ma che ne volea far dopo la morte?<br />
          Proveder le convien d’un che gagliardo<br />
          sia notte e dì ne’ suoi bisogni, e forte.<br />
          Non era stato intanto a venir tardo<br />
          il più perito medico di corte,<br />
          che di Ruggier veduta ogni ferita,<br />
          già l’avea assicurato de la vita.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="74">
    <p>Con molta diligenzia il re Agramante<br />
          fece colcar Ruggier ne le sue tende;<br />
          che notte e dì veder sel vuole inante:<br />
          sì l’ama, sì di lui cura si prende.<br />
          Lo scudo al letto e l’arme tutte quante,<br />
          che fur di Mandricardo, il re gli appende;<br />
          tutte le appende, eccetto Durindana,<br />
          che fu lasciata al re di Sericana.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="75">
    <p>Con l’arme l’altre spoglie a Ruggier sono<br />
          date di Mandricardo, e insieme dato<br />
          gli è Brigliador, quel destrier bello e buono,<br />
          che per furore Orlando avea lasciato.<br />
          Poi quello al re diede Ruggiero in dono,<br />
          che s’avide ch’assai gli saria grato.<br />
          Non più di questo; che tornar bisogna<br />
          a chi Ruggiero invan sospira e agogna.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="76">
    <p>Gli amorosi tormenti che sostenne<br />
          Bradamante aspettando, io v’ho da dire.<br />
          A Montalbano Ippalca a lei rivenne,<br />
          e nuova le arrecò del suo desire.<br />
          Prima, di quanto di Frontin le avenne<br />
          con Rodomonte, l’ebbe a riferire;<br />
          poi di Ruggier, che ritrovò alla fonte<br />
          con Ricciardetto e’ frati d’Agrismonte:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="77">
    <p>e che con esso lei s’era partito<br />
          con speme di trovare il Saracino,<br />
          e punirlo di quanto avea fallito<br />
          d’aver tolto a una donna il suo Frontino;<br />
          e che ’l disegno poi non gli era uscito,<br />
          perché diverso avea fatto il camino.<br />
          La cagione anco, perché non venisse<br />
          a Montalban Ruggier, tutta le disse;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="78">
    <p>e riferille le parole a pieno,<br />
          ch’in sua scusa Ruggier le avea commesse.<br />
          Poi si trasse la lettera di seno,<br />
          ch’egli le diè, perch’ella a lei la desse.<br />
          Con viso più turbato che sereno<br />
          prese la carta Bradamante e lesse,<br />
          che, se non fosse la credenza stata<br />
          già di veder Ruggier, fora più grata.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="79">
    <p>L’aver Ruggiero ella aspettato, e invece<br />
          di lui, vedersi ora appagar d’un scritto,<br />
          del bel viso turbar l’aria le fece<br />
          di timor, di cordoglio e di despitto.<br />
          Baciò la carta diece volte e diece,<br />
          avendo a chi la scrisse il cor diritto.<br />
          Le lacrime vietar, che su vi sparse,<br />
          che con sospiri ardenti ella non l’arse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="80">
    <p>Lesse la carta quattro volte e sei,<br />
          e volse ch’altretante l’imbasciata<br />
          replicata le fosse da colei<br />
          che l’una e l’altra avea quivi arrecata,<br />
          pur tuttavia piangendo: e crederei<br />
          che mai non si saria più racchetata,<br />
          se non avesse avuto pur conforto<br />
          di rivedere il suo Ruggier di corto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="81">
    <p>Termine a ritornar quindici o venti<br />
          giorni avea Ruggier tolto, et affermato<br />
          l’avea ad Ippalca poi con giuramenti<br />
          da non temer che mai fosse mancato.<br />
          – Chi m’assicura, ohimè! degli accidenti, –<br />
          ella dicea – c’han forza in ogni lato,<br />
          ma ne le guerre più, che non distorni<br />
          alcun tanto Ruggier, che più non torni?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="82">
    <p>Ohimè! Ruggiero, ohimè! chi aria creduto<br />
          ch’avendoti amato io più di me stessa,<br />
          tu più di me, non ch’altri, ma potuto<br />
          abbi amar gente tua inimica espressa?<br />
          A chi opprimer dovresti, doni aiuto:<br />
          chi tu dovresti aitare, è da te oppressa.<br />
          Non so se biasmo o laude esser ti credi,<br />
          ch’al premiar e al punir sì poco vedi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="83">
    <p>Fu morto da Troian (non so se ’l sai)<br />
          il padre tuo; ma fin ai sassi il sanno:<br />
          e tu del figlio di Troian cura hai<br />
          che non riceva alcun disnor né danno.<br />
          È questa la vendetta che ne fai,<br />
          Ruggiero? e a quei che vendicato l’hanno<br />
          rendi tal premio, che del sangue loro<br />
          me fai morir di strazio e di martoro? –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="84">
    <p>Dicea la donna al suo Ruggiero absente<br />
          queste parole et altre, lacrimando,<br />
          non una sola volta, ma sovente.<br />
          Ippalca la venia pur confortando,<br />
          che Ruggier servarebbe interamente<br />
          sua fede, e ch’ella l’aspettasse, quando<br />
          altro far non potea, fin a quel giorno<br />
          ch’avea Ruggier prescritto al suo ritorno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="85">
    <p>I conforti d’Ippalca, e la speranza<br />
          che degli amanti suole esser compagna,<br />
          alla tema e al dolor tolgon possanza<br />
          di far che Bradamante ognora piagna;<br />
          in Montalban senza mutar mai stanza<br />
          voglion che fin al termine rimagna,<br />
          fin al promesso termine e giurato,<br />
          che poi fu da Ruggier male osservato.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="86">
    <p>Ma ch’egli alla promessa sua mancasse,<br />
          non però debbe aver la colpa affatto;<br />
          ch’una causa et un’altra sì lo trasse,<br />
          che gli fu forza preterire il patto.<br />
          Convenne che nel letto si colcasse,<br />
          e più d’un mese si stesse di piatto<br />
          in dubbio di morir, sì il dolor crebbe<br />
          dopo la pugna che col Tartaro ebbe.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="87">
    <p>L’inamorata giovane l’attese<br />
          tutto quel giorno e desiollo invano,<br />
          né mai ne seppe, fuor quanto ne ’ntese<br />
          ora da Ippalca, e poi dal suo germano,<br />
          che le narrò che Ruggier lui difese,<br />
          e Malagigi liberò e Viviano.<br />
          Questa novella, ancor ch’avesse grata,<br />
          pur di qualche amarezza era turbata:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="88">
    <p>che di Marfisa in quel discorso udito<br />
          l’alto valore e le bellezze avea:<br />
          udì come Ruggier s’era partito<br />
          con esso lei, e che d’andar dicea<br />
          là dove con disagio in debol sito<br />
          malsicuro Agramante si tenea.<br />
          Sì degna compagnia la donna lauda,<br />
          ma non che se n’allegri, o che l’applauda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="89">
    <p>Né picciolo è il sospetto che la preme;<br />
          che se Marfisa è bella, come ha fama,<br />
          e che fin a quel dì sien giti insieme,<br />
          è maraviglia se Ruggier non l’ama.<br />
          Pur non vuol creder anco, e spera e teme;<br />
          e ’l giorno che la può far lieta e grama,<br />
          misera aspetta; e sospirando stassi,<br />
          da Montalban mai non movendo i passi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="90">
    <p>Stando ella quivi, il principe, il signore<br />
          del bel castello, il primo de’ suoi frati<br />
          (io non dico d’etade, ma d’onore,<br />
          che di lui prima dui n’erano nati),<br />
          Rinaldo, che di gloria e di splendore<br />
          gli ha, come il sol le stelle, illuminati,<br />
          giunse al castello un giorno in su la nona;<br />
          né, fuor ch’un paggio, era con lui persona.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="91">
    <p>Cagion del suo venir fu, che da Brava<br />
          ritornandosi un dì verso Parigi<br />
          (come v’ho detto che sovente andava<br />
          per ritrovar d’Angelica vestigi),<br />
          avea sentita la novella prava<br />
          del suo Viviano e del suo Malagigi,<br />
          ch’eran per esser dati al Maganzese;<br />
          e perciò ad Agrismonte la via prese.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="92">
    <p>Dove intendendo poi ch’eran salvati,<br />
          e gli aversarii lor morti e distrutti,<br />
          e Marfisa e Ruggiero erano stati,<br />
          che gli aveano a quei termini ridutti;<br />
          e suoi fratelli e suoi cugin tornati<br />
          a Montalbano insieme erano tutti;<br />
          gli parve un’ora un anno di trovarsi<br />
          con esso lor là dentro ad abbracciarsi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="93">
    <p>Venne Rinaldo a Montalbano, e quivi<br />
          madre, moglie abbracciò, figli e fratelli,<br />
          e i cugini che dianzi eran captivi;<br />
          e parve, quando egli arrivò tra quelli,<br />
          dopo gran fame irondine ch’arrivi<br />
          col cibo in bocca ai pargoletti augelli.<br />
          E poi ch’un giorno vi fu stato o dui,<br />
          partissi, e fe’ partire altri con lui.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="94">
    <p>Ricciardo, Alardo, Ricciardetto, e d’essi<br />
          figli d’Amone, il più vecchio Guicciardo,<br />
          Malagigi e Vivian, si furon messi<br />
          in arme dietro al paladin gagliardo.<br />
          Bradamante aspettando che s’appressi<br />
          il tempo ch’al disio suo ne vien tardo,<br />
          inferma disse agli fratelli ch’era,<br />
          e non volse con lor venire in schiera.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="95">
    <p>E ben lor disse il ver ch’ella era inferma,<br />
          ma non per febbre o corporal dolore:<br />
          era il disio che l’alma dentro inferma,<br />
          e le fa alterazion patir d’amore.<br />
          Rinaldo in Montalban più non si ferma,<br />
          e seco mena di sua gente il fiore.<br />
          Come a Parigi appropinquosse, e quanto<br />
          Carlo aiutò, vi dirà l’altro canto.<br />
  </div>
</div>

<script>
  document.querySelectorAll('.annotated').forEach(function(el) {
    const tooltip = document.createElement('div');
    tooltip.className = 'tooltip';
    tooltip.innerText = el.dataset.annotation;
    el.appendChild(tooltip);

    el.addEventListener('mouseenter', function() {
      tooltip.style.display = 'block';
      const rect = el.getBoundingClientRect();
      tooltip.style.left = (el.offsetWidth / 2) + 'px';
      tooltip.style.top = '1.5em';
    });

    el.addEventListener('mouseleave', function() {
      tooltip.style.display = 'none';
    });
  });
</script>

</body>
</html>

