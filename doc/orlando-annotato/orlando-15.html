<!DOCTYPE html>
<html lang="it">
<head>
<meta charset="UTF-8">
<title>Annotated Orlando Furioso</title>
<style>
  body {
    font-family: "Garamond", "Georgia", serif;
    line-height: 1.6;
    margin: 2em auto;
    max-width: 900px;
    counter-reset: octave;
  }

  .octave-wrapper {
    display: flex;
    align-items: flex-start;
    margin-bottom: 1.8em;
  }

  .margin-note {
    flex: 0 0 180px;         /* width of margin column */
    font-size: 0.9em;
    color: #666;
    padding-right: 1em;
    border-right: 1px solid #ddd;
    margin-right: 1em;
  }

  .octave {
    flex: 1;
    counter-increment: octave;
  }

  .octave::before {
    content: "Ottava " counter(octave);
    display: block;
    font-weight: bold;
    color: #444;
    margin-bottom: 0.3em;
  }

  .annotated {
    color: #0044cc;
    cursor: pointer;
    position: relative;
  }

  /* tooltip styling */
  .tooltip {
    position: absolute;
    background: #fff8c6;
    border: 1px solid #e0d97a;
    padding: 6px 10px;
    border-radius: 6px;
    box-shadow: 1px 2px 6px rgba(0, 0, 0, 0.2);
    font-size: 0.9em;
    width: 250px;
    max-width: 500px;
    z-index: 100;
    display: none;
    white-space: normal; /* allows wrapping */

  }
</style>
</head>
<body>
<table>
<tr><td><h1><center>Orlando Furioso: Canto XV (annotato)</center></h1></td></tr>
<td><br></td>
<tr><td><table>
<tr><td align="left"><h2><a href="orlando-14.html">Prev. (Canto XIV)</a></h2></td><td align="right"><h2><a href="orlando-16.html">Next. (Canto XVI)</h2></a></td></tr>
</table></td></tr>
</table>
  </div>
</div>

<div class="octave-wrapper">
  <div class="margin-note">

  </div>  <div class="octave" number="1">
    <p>Fu il vincer sempremai laudabil cosa,<br />
         vincasi o per fortuna o per ingegno:<br />
         gli è ver che la vittoria sanguinosa<br />
         spesso far suole il capitan men degno;<br />
         e quella eternamente è gloriosa,<br />
         e dei divini onori arriva al segno,<br />
         quando, servando i suoi senza alcun danno,<br />
         si fa che gl’inimici in rotta vanno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="2">
    <p>La vostra, Signor mio, fu degna loda,<br />
         quando al Leone, in mar tanto feroce,<br />
         ch’avea occupata l’una e l’altra proda<br />
         del Po, da Francolin sin alla foce,<br />
         faceste sì, ch’ancor che ruggir l’oda,<br />
         s’io vedrò voi, non tremerò alla voce.<br />
         Come vincer si de’, ne dimostraste;<br />
         ch’uccideste i nemici, e noi salvaste.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="3">
    <p>Questo il pagan, troppo in suo danno audace,<br />
         non seppe far; che i suoi nel fosso spinse,<br />
         dove la fiamma subita e vorace<br />
         non perdonò ad alcun, ma tutti estinse.<br />
         A tanti non saria stato capace<br />
         tutto il gran fosso, ma il fuoco restrinse,<br />
         restrinse i corpi e in polve li ridusse,<br />
         acciò ch’abile a tutti il luogo fusse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="4">
    <p>Undici mila et otto sopra venti<br />
         si ritrovar ne l’affocata buca,<br />
         che v’erano discesi mal contenti;<br />
         ma così volle il poco saggio duca.<br />
         Quivi fra tanto lume or sono spenti,<br />
         e la vorace fiamma li manuca:<br />
         e Rodomonte, causa del mal loro,<br />
         se ne va esente da tanto martoro;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="5">
    <p>che tra’ nemici alla ripa più interna<br />
         era passato d’un mirabil salto.<br />
         Se con gli altri scendea ne la caverna,<br />
         questo era ben il fin d’ogni suo assalto.<br />
         Rivolge gli occhi a quella valle inferna;<br />
         e quando vede il fuoco andar tant’alto,<br />
         e di sua gente il pianto ode e lo strido,<br />
         bestemmia il ciel con spaventoso grido.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="6">
    <p>Intanto il re Agramante mosso avea<br />
         impetuoso assalto ad una porta;<br />
         che, mentre la crudel battaglia ardea<br />
         quivi ove è tanta gente afflitta e morta,<br />
         quella sprovista forse esser credea<br />
         di guardia, che bastasse alla sua scorta.<br />
         Seco era il re d’Arzilla Bambirago,<br />
         e Baliverzo, d’ogni vizio vago;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="7">
    <p>e Corineo di Mulga, e Prusione,<br />
         il ricco re de l’Isole beate;<br />
         Malabuferso che la regione<br />
         tien di Fizan, sotto continua estate;<br />
         altri signori et altre assai persone<br />
         esperte ne la guerra e bene armate;<br />
         e molti ancor senza valore e nudi,<br />
         che ’l cor non s’armerian con mille scudi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="8">
    <p>Trovò tutto il contrario al suo pensiero<br />
         in questa parte il re de’ Saracini:<br />
         perché in persona il capo de l’Impero<br />
         v’era, re Carlo, e de’ suoi paladini,<br />
         re Salamone et il danese Ugiero,<br />
         et ambo i Guidi et ambo gli Angelini,<br />
         e ’l duca di Bavera e Ganelone,<br />
         e Berlengier e Avolio e Avino e Otone;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="9">
    <p>gente infinita poi di minor conto,<br />
         de’ Franchi, de’ Tedeschi e de’ Lombardi,<br />
         presente il suo signor, ciascuno pronto<br />
         a farsi riputar fra i più gagliardi.<br />
         Di questo altrove io vo’ rendervi conto;<br />
         ch’ad un gran duca è forza ch’io riguardi,<br />
         il qual mi grida, e di lontano accenna,<br />
         e priega ch’io nol lasci ne la penna.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="10">
    <p>Gli è tempo ch’io ritorni ove lasciai<br />
         l’aventuroso Astolfo d’Inghilterra,<br />
         che ’l lungo esilio avendo in odio ormai,<br />
         di desiderio ardea de la sua terra;<br />
         come gli n’avea data pur assai<br />
         speme colei ch’Alcina vinse in guerra.<br />
         Ella di rimandarvilo avea cura<br />
         per la via più espedita e più sicura.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="11">
    <p>E così una galea fu apparechiata,<br />
         di che miglior mai non solcò marina;<br />
         e perché ha dubbio pur tutta fiata,<br />
         che non gli turbi il suo viaggio Alcina,<br />
         vuol Logistilla che con forte armata<br />
         Andronica ne vada e Sofrosina,<br />
         tanto che nel mar d’Arabi, o nel golfo<br />
         de’ Persi, giunga a salvamento Astolfo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="12">
    <p>Più tosto vuol che volteggiando rada<br />
         gli Sciti e gl’Indi e i regni nabatei,<br />
         e torni poi per così lunga strada<br />
         a ritrovare i Persi e gli Eritrei;<br />
         che per quel boreal pelago vada,<br />
         che turban sempre iniqui venti e rei,<br />
         e sì, qualche stagion, pover di sole,<br />
         che starne senza alcuni mesi suole.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="13">
    <p>La fata, poi che vide acconcio il tutto,<br />
         diede licenzia al duca di partire,<br />
         avendol prima ammaestrato e instrutto<br />
         di cose assai, che fora lungo a dire;<br />
         e per schivar che non sia più ridutto<br />
         per arte maga, onde non possa uscire,<br />
         un bello et util libro gli avea dato,<br />
         che per suo amore avesse ognora allato.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="14">
    <p>Come l’uom riparar debba agl’incanti<br />
         mostra il libretto che costei gli diede:<br />
         dove ne tratta o più dietro o più inanti,<br />
         per rubrica e per indice si vede.<br />
         Un altro don gli fece ancor, che quanti<br />
         doni fur mai, di gran vantaggio eccede:<br />
         e questo fu d’orribil suono un corno,<br />
         che fa fugire ognun che l’ode intorno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="15">
    <p>Dico che ’l corno è di sì orribil suono,<br />
         ch’ovunque s’oda, fa fuggir la gente:<br />
         non può trovarsi al mondo un cor sì buono,<br />
         che possa non fuggir come lo sente:<br />
         rumor di vento e di termuoto, e ’l tuono,<br />
         a par del suon di questo, era niente.<br />
         Con molto riferir di grazie, prese<br />
         da la fata licenzia il buono Inglese.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="16">
    <p>Lasciando il porto e l’onde più tranquille,<br />
         con felice aura ch’alla poppa spira,<br />
         sopra le ricche e populose ville<br />
         de l’odorifera India il duca gira,<br />
         scoprendo a destra et a sinistra mille<br />
         isole sparse; e tanto va, che mira<br />
         la terra di Tomaso, onde il nocchiero<br />
         più a tramontana poi volge il sentiero.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="17">
    <p>Quasi radendo l’aurea Chersonesso,<br />
         la bella armata il gran pelago frange:<br />
         e costeggiando i ricchi liti, spesso<br />
         vede come nel mar biancheggi il Gange;<br />
         e Traprobane vede, e Cori appresso;<br />
         e vede il mar che fra i duo liti s’ange.<br />
         Dopo gran via furo a Cochino, e quindi<br />
         usciro fuor dei termini degl’Indi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="18">
    <p>Scorrendo il duca il mar con sì fedele<br />
         e sì sicura scorta, intender vuole,<br />
         e ne domanda Andronica, se de le<br />
         parti c’han nome dal cader del sole,<br />
         mai legno alcun che vada a remi e a vele,<br />
         nel mare orientale apparir suole;<br />
         e s’andar può senza toccar mai terra,<br />
         chi d’India scioglia, in Francia o in Inghilterra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="19">
    <p>– Tu dei sapere – Andronica risponde<br />
         – che d’ogn’intorno il mar la terra abbraccia;<br />
         e van l’una ne l’altra tutte l’onde,<br />
         sia dove bolle o dove il mar s’aggiaccia;<br />
         ma perché qui davante si difonde,<br />
         e sotto il mezzodì molto si caccia<br />
         la terra d’Etiopia, alcuno ha detto<br />
         ch’a Nettunno ir più inanzi ivi è interdetto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="20">
    <p>Per questo dal nostro indico levante<br />
         nave non è che per Europa scioglia;<br />
         né si muove d’Europa navigante<br />
         ch’in queste nostre parti arrivar voglia.<br />
         Il ritrovarsi questa terra avante,<br />
         e questi e quelli al ritornare invoglia;<br />
         che credeno, veggendola sì lunga,<br />
         che con l’altro emisperio si congiunga.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="21">
    <p>Ma volgendosi gli anni, io veggio uscire<br />
         da l’estreme contrade di ponente<br />
         nuovi Argonauti e nuovi Tifi, e aprire<br />
         la strada ignota infin al dì presente:<br />
         altri volteggiar l’Africa, e seguire<br />
         tanto la costa de la negra gente,<br />
         che passino quel segno onde ritorno<br />
         fa il sole a noi, lasciando il Capricorno;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="22">
    <p>e ritrovar del lungo tratto il fine;<br />
         che questo fa parer dui mar diversi;<br />
         e scorrer tutti i liti e le vicine<br />
         isole d’Indi, d’Arabi e di Persi:<br />
         altri lasciar le destre e le mancine<br />
         rive che due per opra Erculea fersi;<br />
         e del sole imitando il camin tondo,<br />
         ritrovar nuove terre e nuovo mondo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="23">
    <p>Veggio la santa croce, e veggio i segni<br />
         imperial nel verde lito eretti:<br />
         veggio altri a guardia dei battuti legni,<br />
         altri all’acquisto del paese eletti:<br />
         veggio da dieci cacciar mille, e i regni<br />
         di là da l’India ad Aragon suggetti;<br />
         e veggio i capitan di Carlo quinto,<br />
         dovunque vanno, aver per tutto vinto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="24">
    <p>Dio vuol ch’ascosa antiquamente questa<br />
         strada sia stata, e ancor gran tempo stia;<br />
         né che prima si sappia, che la sesta<br />
         e la settima età passata sia:<br />
         e serba a farla al tempo manifesta,<br />
         che vorrà porre il mondo a monarchia,<br />
         sotto il più saggio imperatore e giusto,<br />
         che sia stato o sarà mai dopo Augusto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="25">
    <p>Del sangue d’Austria e d’Aragon io veggio<br />
         nascer sul Reno alla sinistra riva<br />
         un principe, al valor del qual pareggio<br />
         nessun valor, di cui si parli o scriva.<br />
         Astrea veggio per lui riposta in seggio,<br />
         anzi di morta ritornata viva;<br />
         e le virtù che cacciò il mondo, quando<br />
         lei cacciò ancora, uscir per lui di bando.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="26">
    <p>Per questi merti la Bontà suprema<br />
         non solamente di quel grande impero<br />
         ha disegnato ch’abbia diadema<br />
         ch’ebbe Augusto, Traian, Marco e Severo;<br />
         ma d’ogni terra e quinci e quindi estrema,<br />
         che mai né al sol né all’anno apre il sentiero:<br />
         e vuol che sotto a questo imperatore<br />
         solo un ovile sia, solo un pastore.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="27">
    <p>E perch’abbian più facile successo<br />
         gli ordini in cielo eternamente scritti,<br />
         gli pon la somma Providenzia appresso<br />
         in mare e in terra capitani invitti.<br />
         Veggio Hernando Cortese, il quale ha messo<br />
         nuove città sotto i cesarei editti,<br />
         e regni in Oriente sì remoti,<br />
         ch’a noi, che siamo in India, non son noti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="28">
    <p>Veggio Prosper Colonna, e di Pescara<br />
         veggio un marchese, e veggio dopo loro<br />
         un giovene del Vasto, che fan cara<br />
         parer la bella Italia ai Gigli d’oro:<br />
         veggio ch’entrare inanzi si prepara<br />
         quel terzo agli altri a guadagnar l’alloro;<br />
         come buon corridor ch’ultimo lassa<br />
         le mosse, e giunge, e inanzi a tutti passa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="29">
    <p>Veggio tanto il valor, veggio la fede<br />
         tanta d’Alfonso (che ’l suo nome è questo),<br />
         ch’in così acerba età, che non eccede<br />
         dopo il vigesimo anno ancora il sesto,<br />
         l’imperator l’esercito gli crede,<br />
         il qual salvando, salvar non che ’l resto,<br />
         ma farsi tutto il mondo ubidiente<br />
         con questo capitan sarà possente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="30">
    <p>Come con questi, ovunque andar per terra<br />
         si possa, accrescerà l’imperio antico;<br />
         così per tutto il mar, ch’in mezzo serra<br />
         di là l’Europa, e di qua l’Afro aprico,<br />
         sarà vittorioso in ogni guerra,<br />
         poi ch’Andrea Doria s’avrà fatto amico.<br />
         Questo è quel Doria che fa dai pirati<br />
         sicuro il vostro mar per tutti i lati.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="31">
    <p>Non fu Pompeio a par di costui degno,<br />
         se ben vinse e cacciò tutti i corsari;<br />
         però che quelli al più possente regno<br />
         che fosse mai, non poteano esser pari:<br />
         ma questo Doria, sol col proprio ingegno<br />
         e proprie forze, purgherà quei mari;<br />
         sì che da Calpe al Nilo, ovunque s’oda<br />
         il nome suo, tremar veggio ogni proda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="32">
    <p>Sotto la fede entrar, sotto la scorta<br />
         di questo capitan di ch’io ti parlo,<br />
         veggio in Italia, ove da lui la porta<br />
         gli sarà aperta, alla corona Carlo.<br />
         Veggio che ’l premio che di ciò riporta,<br />
         non tien per sé, ma fa alla patria darlo:<br />
         con prieghi ottien ch’in libertà la metta,<br />
         dove altri a sé l’avria forse suggetta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="33">
    <p>Questa pietà ch’egli alla patria mostra,<br />
         è degna di più onor d’ogni battaglia<br />
         ch’in Francia o in Spagna o ne la terra vostra<br />
         vincesse Iulio, o in Africa o in Tessaglia.<br />
         Né il grande Ottavio, né chi seco giostra<br />
         di par, Antonio, in più onoranza saglia<br />
         pei gesti suoi; ch’ogni lor laude amorza<br />
         l’avere usato alla lor patria forza.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="34">
    <p>Questi et ogn’altro che la patria tenta<br />
         di libera far serva, si arrosisca;<br />
         né dove il nome d’Andrea Doria senta,<br />
         di levar gli occhi in viso d’uomo ardisca.<br />
         Veggio Carlo che ’l premio gli augumenta;<br />
         ch’oltre quel ch’in commun vuol che fruisca,<br />
         gli dà la ricca terra ch’ai Normandi<br />
         sarà principio a farli in Puglia grandi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="35">
    <p>A questo capitan non pur cortese<br />
         il magnanimo Carlo ha da mostrarsi,<br />
         ma a quanti avrà ne le cesaree imprese<br />
         del sangue lor non ritrovati scarsi.<br />
         D’aver città, d’aver tutto un paese<br />
         donato a un suo fedel, più ralegrarsi<br />
         lo veggio, e a tutti quei che ne son degni,<br />
         che d’acquistar nuov’altri imperii e regni. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="36">
    <p>Così de le vittorie le qual, poi<br />
         ch’un gran numero d’anni sarà corso,<br />
         daranno a Carlo i capitani suoi,<br />
         facea col duca Andronica discorso:<br />
         e la compagna intanto ai venti eoi<br />
         viene allentando e raccogliendo il morso;<br />
         e fa ch’or questo or quel propizio l’esce;<br />
         e come vuol li minuisce e cresce.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="37">
    <p>Veduto aveano intanto il mar de’ Persi<br />
         come in sì largo spazio si dilaghi;<br />
         onde vicini in pochi giorni fersi<br />
         al golfo che nomar gli antiqui Maghi.<br />
         Quivi pigliaro il porto, e fur conversi<br />
         con la poppa alla ripa i legni vaghi;<br />
         quindi, sicur d’Alcina e di sua guerra,<br />
         Astolfo il suo camin prese per terra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="38">
    <p>Passò per più d’un campo e più d’un bosco,<br />
         per più d’un monte e per più d’una valle;<br />
         ove ebbe spesso, all’aer chiaro e al fosco,<br />
         i ladroni or inanzi or alle spalle.<br />
         Vide leoni, e draghi pien di tosco,<br />
         et altre fere attraversarsi il calle;<br />
         ma non sì tosto avea la bocca al corno,<br />
         che spaventati gli fuggian d’intorno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="39">
    <p>Vien per l’Arabia ch’è detta Felice,<br />
         ricca di mirra e d’odorato incenso,<br />
         che per suo albergo l’unica fenice<br />
         eletto s’ha di tutto il mondo immenso;<br />
         fin che l’onda trovò vendicatrice<br />
         già d’Israel, che per divin consenso<br />
         Faraone sommerse e tutti i suoi:<br />
         e poi venne alla terra degli Eroi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="40">
    <p>Lungo il fiume Traiano egli cavalca<br />
         su quel destrier ch’al mondo è senza pare,<br />
         che tanto leggiermente e corre e valca,<br />
         che ne l’arena l’orma non n’appare:<br />
         l’erba non pur, non pur la nieve calca;<br />
         coi piedi asciutti andar potria sul mare;<br />
         e sì si stende al corso, e sì s’affretta,<br />
         che passa e vento e folgore e saetta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="41">
    <p>Questo è il destrier che fu de l’Argalia,<br />
         che di fiamma e di vento era concetto;<br />
         e senza fieno e biada, si nutria<br />
         de l’aria pura, e Rabican fu detto.<br />
         Venne, seguendo il duca la sua via,<br />
         dove dà il Nilo a quel fiume ricetto;<br />
         e prima che giugnesse in su la foce,<br />
         vide un legno venire a sé veloce.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="42">
    <p>Naviga in su la poppa uno eremita<br />
         con bianca barba, a mezzo il petto lunga,<br />
         che sopra il legno il paladino invita,<br />
         e: – Figliuol mio, – gli grida da la lunga<br />
         – se non t’è in odio la tua propria vita,<br />
         se non brami che morte oggi ti giunga,<br />
         venir ti piaccia su quest’altra arena;<br />
         ch’a morir quella via dritto ti mena.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="43">
    <p>Tu non andrai più che sei miglia inante,<br />
         che troverai la sanguinosa stanza<br />
         dove s’alberga un orribil gigante<br />
         che d’otto piedi ogni statura avanza.<br />
         Non abbia cavallier né viandante<br />
         di partirsi da lui, vivo, speranza:<br />
         ch’altri il crudel ne scanna, altri ne scuoia,<br />
         molti ne squarta, e vivo alcun ne ’ngoia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="44">
    <p>Piacer, fra tanta crudeltà, si prende<br />
         d’una rete ch’egli ha, molto ben fatta:<br />
         poco lontana al tetto suo la tende,<br />
         e ne la trita polve in modo appiatta,<br />
         che chi prima nol sa, non la comprende,<br />
         tanto è sottil, tanto egli ben l’adatta:<br />
         e con tai gridi i peregrin minaccia,<br />
         che spaventati dentro ve li caccia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="45">
    <p>E con gran risa, aviluppati in quella<br />
         se li strascina sotto il suo coperto;<br />
         né cavallier riguarda né donzella,<br />
         o sia di grande o sia di picciol merto:<br />
         e mangiata la carne, e le cervella<br />
         succhiate e ’l sangue, dà l’ossa al deserto;<br />
         e de l’umane pelli intorno intorno<br />
         fa il suo palazzo orribilmente adorno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="46">
    <p>Prendi quest’altra via, prendila, figlio,<br />
         che fin al mar ti fia tutta sicura. –<br />
         – Io ti ringrazio, padre, del consiglio, –<br />
         rispose il cavallier senza paura<br />
         – ma non istimo per l’onor periglio,<br />
         di ch’assai più che de la vita ho cura.<br />
         Per far ch’io passi, invan tu parli meco;<br />
         anzi vo al dritto a ritrovar lo speco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="47">
    <p>Fuggendo, posso con disnor salvarmi;<br />
         ma tal salute ho più che morte a schivo.<br />
         S’io vi vo, al peggio che potrà incontrarmi,<br />
         fra molti resterò di vita privo;<br />
         ma quando Dio così mi drizzi l’armi,<br />
         che colui morto, et io rimanga vivo,<br />
         sicura a mille renderò la via:<br />
         sì che l’util maggior che ’l danno fia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="48">
    <p>Metto all’incontro la morte d’un solo<br />
         alla salute di gente infinita. –<br />
         – Vattene in pace, – rispose – figliuolo;<br />
         Dio mandi in difension de la tua vita<br />
         l’arcangelo Michel dal sommo polo: –<br />
         e benedillo il semplice eremita.<br />
         Astolfo lungo il Nil tenne la strada,<br />
         sperando più nel suon che ne la spada.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="49">
    <p>Giace tra l’alto fiume e la palude<br />
         picciol sentier ne l’arenosa riva:<br />
         la solitaria casa lo richiude,<br />
         d’umanitade e di commercio priva.<br />
         Son fisse intorno teste e membra nude<br />
         de l’infelice gente che v’arriva.<br />
         Non v’è finestra, non v’è merlo alcuno,<br />
         onde penderne almen non si veggia uno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="50">
    <p>Qual ne le alpine ville o ne’ castelli<br />
         suol cacciator che gran perigli ha scorsi,<br />
         su le porte attaccar l’irsute pelli,<br />
         l’orride zampe e i grossi capi d’orsi;<br />
         tal dimostrava il fier gigante quelli<br />
         che di maggior virtù gli erano occorsi.<br />
         D’altri infiniti sparse appaion l’ossa;<br />
         et è di sangue uman piena ogni fossa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="51">
    <p>Stassi Caligorante in su la porta;<br />
         che così ha nome il dispietato mostro<br />
         ch’orna la sua magion di gente morta,<br />
         come alcun suol de panni d’oro o d’ostro.<br />
         Costui per gaudio a pena si comporta,<br />
         come il duca lontan se gli è dimostro;<br />
         ch’eran duo mesi, e il terzo ne venia,<br />
         che non fu cavallier per quella via.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="52">
    <p>Ver la palude, ch’era scura e folta<br />
         di verdi canne, in gran fretta ne viene;<br />
         che disegnato avea correre in volta,<br />
         e uscire al paladin dietro alle schene;<br />
         che ne la rete, che tenea sepolta<br />
         sotto la polve, di cacciarlo ha spene,<br />
         come avea fatto gli altri peregrini<br />
         che quivi tratto avean lor rei destini.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="53">
    <p>Come venire il paladin lo vede,<br />
         ferma il destrier, non senza gran sospetto<br />
         che vada in quelli lacci a dar del piede,<br />
         di che il buon vecchiarel gli avea predetto.<br />
         Quivi il soccorso del suo corno chiede,<br />
         e quel sonando fa l’usato effetto:<br />
         nel cor fere il gigante che l’ascolta,<br />
         di tal timor, ch’a dietro i passi volta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="54">
    <p>Astolfo suona, e tuttavolta bada;<br />
         che gli par sempre che la rete scocchi.<br />
         Fugge il fellon, né vede ove si vada;<br />
         che, come il core, avea perduti gli occhi.<br />
         Tanta è la tema, che non sa far strada,<br />
         che ne li proprii aguati non trabocchi:<br />
         va ne la rete; e quella si disserra,<br />
         tutto l’annoda, e lo distende in terra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="55">
    <p>Astolfo, ch’andar giù vede il gran peso,<br />
         già sicuro per sé, v’accorre in fretta;<br />
         e con la spada in man, d’arcion disceso,<br />
         va per far di mill’anime vendetta.<br />
         Poi gli par che s’uccide un che sia preso,<br />
         viltà, più che virtù, ne sarà detta;<br />
         che legate le braccia, i piedi e il collo<br />
         gli vede sì, che non può dare un crollo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="56">
    <p>Avea la rete già fatta Vulcano<br />
         di sottil fil d’acciar, ma con tal arte,<br />
         che saria stata ogni fatica invano<br />
         per ismagliarne la più debol parte;<br />
         et era quella che già piedi e mano<br />
         avea legate a Venere et a Marte:<br />
         la fe’ il geloso, e non ad altro effetto,<br />
         che per pigliarli insieme ambi nel letto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="57">
    <p>Mercurio al fabbro poi la rete invola;<br />
         che Cloride pigliar con essa vuole,<br />
         Cloride bella che per l’aria vola<br />
         dietro all’Aurora, all’apparir del sole,<br />
         e dal raccolto lembo de la stola<br />
         gigli spargendo va, rose e viole.<br />
         Mercurio tanto questa ninfa attese,<br />
         che con la rete in aria un dì la prese.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="58">
    <p>Dove entra in mare il gran fiume etiopo,<br />
         par che la dea presa volando fosse.<br />
         Poi nel tempio d’Anubide a Canopo<br />
         la rete molti seculi serbosse.<br />
         Caligorante tre mila anni dopo,<br />
         di là, dove era sacra, la rimosse:<br />
         se ne portò la rete il ladrone empio,<br />
         et arse la cittade, e rubò il tempio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="59">
    <p>Quivi adattolla in modo in su l’arena,<br />
         che tutti quei ch’avean da lui la caccia<br />
         vi davan dentro; et era tocca a pena,<br />
         che lor legava e collo e piedi e braccia.<br />
         Di questa levò Astolfo una catena,<br />
         e le man dietro a quel fellon n’allaccia;<br />
         le braccia e ’l petto in guisa gli ne fascia,<br />
         che non può sciorsi: indi levar lo lascia,<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="60">
    <p>dagli altri nodi avendol sciolto prima,<br />
         ch’era tornato uman più che donzella.<br />
         Di trarlo seco e di mostrarlo stima<br />
         per ville, per cittadi e per castella.<br />
         Vuol la rete anco aver, di che né lima<br />
         né martel fece mai cosa più bella:<br />
         ne fa somier colui ch’alla catena<br />
         con pompa trionfal dietro si mena.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="61">
    <p>L’elmo e lo scudo anche a portar gli diede,<br />
         come a valletto, e seguitò il camino,<br />
         di gaudio empiendo, ovunque metta il piede,<br />
         ch’ir possa ormai sicuro il peregrino.<br />
         Astolfo se ne va tanto, che vede<br />
         ch’ai sepolcri di Memfi è già vicino,<br />
         Memfi per le piramidi famoso:<br />
         vede all’incontro il Cairo populoso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="62">
    <p>Tutto il popul correndo si traea<br />
         per vedere il gigante smisurato.<br />
         – Come è possibil – l’un l’altro dicea<br />
         – che quel piccolo il grande abbia legato? –<br />
         Astolfo a pena inanzi andar potea,<br />
         tanto la calca il preme da ogni lato;<br />
         e come cavallier d’alto valore<br />
         ognun l’ammira, e gli fa grande onore.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="63">
    <p>Non era grande il Cairo così allora,<br />
         come se ne ragiona a nostra etade:<br />
         che ’l populo capir, che vi dimora,<br />
         non puon diciotto mila gran contrade;<br />
         e che le case hanno tre palchi, e ancora<br />
         ne dormono infiniti in su le strade;<br />
         e che ’l soldano v’abita un castello<br />
         mirabil di grandezza, e ricco e bello;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="64">
    <p>e che quindici mila suoi vasalli,<br />
         che son cristiani rinegati tutti,<br />
         con mogli, con famiglie e con cavalli<br />
         ha sotto un tetto sol quivi ridutti.<br />
         Astolfo veder vuole ove s’avalli,<br />
         e quanto il Nilo entri nei salsi flutti<br />
         a Damiata; ch’avea quivi inteso,<br />
         qualunque passa restar morto o preso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="65">
    <p>Però ch’in ripa al Nilo in su la foce<br />
         si ripara un ladron dentro una torre,<br />
         ch’a paesani e a peregrini nuoce,<br />
         e fin al Cairo, ognun rubando, scorre.<br />
         Non gli può alcun resistere; et ha voce<br />
         che l’uom gli cerca invan la vita torre:<br />
         cento mila ferite egli ha già avuto,<br />
         né ucciderlo però mai s’è potuto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="66">
    <p>Per veder se può far rompere il filo<br />
         alla Parca di lui, sì che non viva,<br />
         Astolfo viene a ritrovare Orrilo<br />
         (così avea nome), e a Damiata arriva;<br />
         et indi passa ove entra in mare il Nilo,<br />
         e vede la gran torre in su la riva,<br />
         dove s’alberga l’anima incantata<br />
         che d’un folletto nacque e d’una fata.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="67">
    <p>Quivi ritruova che crudel battaglia<br />
         era tra Orrilo e dui guerrieri accesa.<br />
         Orrilo è solo; e sì que’ dui travaglia,<br />
         ch’a gran fatica gli puon far difesa:<br />
         e quanto in arme l’uno e l’altro vaglia,<br />
         a tutto il mondo la fama palesa.<br />
         Questi erano i dui figli d’Oliviero,<br />
         Grifone il bianco et Aquilante il nero.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="68">
    <p>Gli è ver che ’l negromante venuto era<br />
         alla battaglia con vantaggio grande;<br />
         che seco tratto in campo avea una fera,<br />
         la qual si truova solo in quelle bande:<br />
         vive sul lito e dentro alla rivera;<br />
         e i corpi umani son le sue vivande,<br />
         de le persone misere et incaute<br />
         de viandanti e d’infelici naute.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="69">
    <p>La bestia ne l’arena appresso al porto<br />
         per man dei duo fratei morta giacea;<br />
         e per questo ad Orril non si fa torto,<br />
         s’a un tempo l’uno e l’altro gli nocea.<br />
         Più volte l’han smembrato, e non mai morto,<br />
         né, per smembrarlo, uccider si potea;<br />
         che se tagliato o mano o gamba gli era,<br />
         la rapiccava, che parea di cera.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="70">
    <p>Or fin a’ denti il capo gli divide<br />
         Grifone, or Aquilante fin al petto.<br />
         Egli dei colpi lor sempre si ride:<br />
         s’adiran essi, che non hanno effetto.<br />
         Chi mai d’alto cader l’argento vide,<br />
         che gli alchimisti hanno mercurio detto,<br />
         e spargere e raccor tutti i suo’ membri,<br />
         sentendo di costui, se ne rimembri.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="71">
    <p>Se gli spiccano il capo, Orrilo scende,<br />
         né cessa brancolar fin che lo truovi;<br />
         et or pel crine et or pel naso il prende,<br />
         lo salda al collo, e non so con che chiovi.<br />
         Piglial talor Grifone, e ’l braccio stende,<br />
         nel fiume il getta, e non par ch’anco giovi;<br />
         che nuota Orrilo al fondo come un pesce,<br />
         e col suo capo salvo alla ripa esce.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="72">
    <p>Due belle donne onestamente ornate,<br />
         l’una vestita a bianco e l’altra a nero,<br />
         che de la pugna causa erano state,<br />
         stavano a riguardar l’assalto fiero.<br />
         Queste eran quelle due benigne fate<br />
         ch’avean notriti i figli d’Oliviero,<br />
         poi che li trasson teneri citelli<br />
         dai curvi artigli di duo grandi augelli,<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="73">
    <p>che rapiti gli avevano a Gismonda,<br />
         e portati lontan dal suo paese.<br />
         Ma non bisogna in ciò ch’io mi diffonda,<br />
         ch’a tutto il mondo è l’istoria palese;<br />
         ben che l’autor nel padre si confonda,<br />
         ch’un per un altro (io non so come) prese.<br />
         Or la battaglia i duo gioveni fanno,<br />
         che le due donne ambi pregati n’hanno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="74">
    <p>Era in quel clima già sparito il giorno,<br />
         all’isole ancor alto di Fortuna;<br />
         l’ombre avean tolto ogni vedere a torno<br />
         sotto l’incerta e mal compresa luna;<br />
         quando alla rocca Orril fece ritorno,<br />
         poi ch’alla bianca e alla sorella bruna<br />
         piacque di differir l’aspra battaglia<br />
         fin che ’l sol nuovo all’orizzonte saglia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="75">
    <p>Astolfo, che Grifone et Aquilante,<br />
         et all’insegne e più al ferir gagliardo,<br />
         riconosciuto avea gran pezzo inante,<br />
         lor non fu altiero a salutar né tardo.<br />
         Essi vedendo che quel che ’l gigante<br />
         traea legato, era il baron dal pardo<br />
         (che così in corte era quel duca detto),<br />
         raccolser lui con non minore affetto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="76">
    <p>Le donne a riposare i cavallieri<br />
         menaro a un lor palagio indi vicino.<br />
         Donzelle incontra vennero e scudieri<br />
         con torchi accesi, a mezzo del camino.<br />
         Diero a chi n’ebbe cura, i lor destrieri,<br />
         trassonsi l’arme; e dentro un bel giardino<br />
         trovar ch’apparechiata era la cena<br />
         ad una fonte limpida et amena.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="77">
    <p>Fan legare il gigante alla verdura<br />
         con un’altra catena molto grossa<br />
         ad una quercia di molt’anni dura,<br />
         che non si romperà per una scossa;<br />
         e da dieci sergenti averne cura,<br />
         che la notte discior non se ne possa,<br />
         et assalirli, e forse far lor danno,<br />
         mentre sicuri e senza guardia stanno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="78">
    <p>All’abondante e sontuosa mensa,<br />
         dove il manco piacer fur le vivande,<br />
         del ragionar gran parte si dispensa<br />
         sopra d’Orrilo e del miracol grande,<br />
         che quasi par un sogno a chi vi pensa,<br />
         ch’or capo or braccio a terra se gli mande,<br />
         et egli lo raccolga e lo raggiugna,<br />
         e più feroce ognor torni alla pugna.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="79">
    <p>Astolfo nel suo libro avea già letto<br />
         (quel ch’agl’incanti riparare insegna)<br />
         ch’ad Orril non trarrà l’alma del petto<br />
         fin ch’un crine fatal nel capo tegna;<br />
         ma, se lo svelle o tronca, fia constretto<br />
         che suo mal grado fuor l’alma ne vegna.<br />
         Questo ne dice il libro; ma non come<br />
         conosca il crine in così folte chiome.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="80">
    <p>Non men de la vittoria si godea,<br />
         che se n’avesse Astolfo già la palma;<br />
         come chi speme in pochi colpi avea<br />
         svellere il crine al negromante e l’alma.<br />
         Però di quella impresa promettea<br />
         tor sugli omeri suoi tutta la salma:<br />
         Orril farà morir, quando non spiaccia<br />
         ai duo fratei, ch’egli la pugna faccia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="81">
    <p>Ma quei gli danno volentier l’impresa,<br />
         certi che debbia affaticarsi invano.<br />
         Era già l’altra aurora in cielo ascesa,<br />
         quando calò dai muri Orrilo al piano.<br />
         Tra il duca e lui fu la battaglia accesa:<br />
         la mazza l’un, l’altro ha la spada in mano,<br />
         Di mille attende Astolfo un colpo trarne,<br />
         che lo spirto gli sciolga da la carne.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="82">
    <p>Or cader gli fa il pugno con la mazza,<br />
         or l’uno or l’altro braccio con la mano;<br />
         quando taglia a traverso la corazza,<br />
         e quando il va troncando a brano a brano:<br />
         ma ricogliendo sempre de la piazza<br />
         va le sue membra Orrilo, e si fa sano.<br />
         S’in cento pezzi ben l’avesse fatto,<br />
         redintegrarsi il vedea Astolfo a un tratto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="83">
    <p>Al fin di mille colpi un gli ne colse<br />
         sopra le spalle ai termini del mento:<br />
         la testa e l’elmo dal capo gli tolse,<br />
         né fu d’Orrilo a dismontar più lento.<br />
         La sanguinosa chioma in man s’avolse,<br />
         e risalse a cavallo in un momento;<br />
         e la portò correndo incontra ’l Nilo,<br />
         che riaver non la potesse Orrilo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="84">
    <p>Quel sciocco, che del fatto non s’accorse,<br />
         per la polve cercando iva la testa:<br />
         ma come intese il corridor via torse,<br />
         portare il capo suo per la foresta;<br />
         immantinente al suo destrier ricorse,<br />
         sopra vi sale, e di seguir non resta.<br />
         Volea, gridare: – Aspetta, volta, volta! –<br />
         ma gli avea il duca già la bocca tolta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="85">
    <p>Pur, che non gli ha tolto anco le calcagna<br />
         si riconforta, e segue a tutta briglia.<br />
         Dietro il lascia gran spazio di campagna<br />
         quel Rabican che corre a maraviglia.<br />
         Astolfo intanto per la cuticagna<br />
         va da la nuca fin sopra le ciglia<br />
         cercando in fretta, se ’l crine fatale<br />
         conoscer può, ch’Orril tiene immortale.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="86">
    <p>Fra tanti e innumerabili capelli,<br />
         un più de l’altro non si stende o torce:<br />
         qual dunque Astolfo sceglierà di quelli,<br />
         che per dar morte al rio ladron raccorce?<br />
         – Meglio è – disse – che tutti io tagli o svelli: –<br />
         né si trovando aver rasoi né force,<br />
         ricorse immantinente alla sua spada,<br />
         che taglia sì, che si può dir che rada.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="87">
    <p>E tenendo quel capo per lo naso,<br />
         dietro e dinanzi lo dischioma tutto.<br />
         Trovò fra gli altri quel fatale a caso:<br />
         si fece il viso allor pallido e brutto,<br />
         travolse gli occhi, e dimostrò all’occaso,<br />
         per manifesti segni, esser condutto;<br />
         e ’l busto che seguia troncato al collo,<br />
         di sella cadde, e diè l’ultimo crollo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="88">
    <p>Astolfo, ove le donne e i cavallieri<br />
         lasciato avea, tornò col capo in mano,<br />
         che tutti avea di morte i segni veri,<br />
         e mostrò il tronco ove giacea lontano.<br />
         Non so ben se lo vider volentieri,<br />
         ancor che gli mostrasser viso umano;<br />
         che la intercetta lor vittoria forse<br />
         d’invidia ai duo germani il petto morse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="89">
    <p>Né che tal fin quella battaglia avesse,<br />
         credo più fosse alle due donne grato.<br />
         Queste, perché più in lungo si traesse<br />
         de’ duo fratelli il doloroso fato<br />
         ch’in Francia par ch’in breve esser dovesse,<br />
         con loro Orrilo avean quivi azzuffato,<br />
         con speme di tenerli tanto a bada,<br />
         che la trista influenzia se ne vada.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="90">
    <p>Tosto che ’l castellan di Damiata<br />
         certificossi ch’era morto Orrilo,<br />
         la columba lasciò, ch’avea legata<br />
         sotto l’ala la lettera col filo.<br />
         Quella andò al Cairo; et indi fu lasciata<br />
         un’altra altrove, come quivi è stilo:<br />
         sì che in pochissime ore andò l’aviso<br />
         per tutto Egitto, ch’era Orrilo ucciso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="91">
    <p>Il duca, come al fin trasse l’impresa,<br />
         confortò molto i nobili garzoni,<br />
         ben che da sé v’avean la voglia intesa,<br />
         né bisognavan stimuli né sproni,<br />
         che per difender de la santa Chiesa<br />
         e del romano Imperio le ragioni,<br />
         lasciasser le battaglie d’Oriente,<br />
         e cercassino onor ne la lor gente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="92">
    <p>Così Grifone et Aquilante tolse<br />
         ciascuno da la sua donna licenzia;<br />
         le quali, ancor che lor ne ’ncrebbe e dolse,<br />
         non vi seppon però far resistenzia.<br />
         Con essi Astolfo a man destra si volse;<br />
         che si deliberar far riverenzia<br />
         ai santi luoghi ove Dio in carne visse,<br />
         prima che verso Francia si venisse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="93">
    <p>Potuto avrian pigliar la via mancina,<br />
         ch’era più dilettevole e più piana,<br />
         e mai non si scostar da la marina;<br />
         ma per la destra andaro orrida e strana,<br />
         perché l’alta città di Palestina<br />
         per questa sei giornate è men lontana.<br />
         Acqua si truova et erba in questa via:<br />
         di tutti gli altri ben v’è carestia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="94">
    <p>Sì che prima ch’entrassero in viaggio,<br />
         ciò che lor bisognò, fecion raccorre,<br />
         e carcar sul gigante il carriaggio,<br />
         ch’avria portato in collo anco una torre.<br />
         Al finir del camino aspro e selvaggio,<br />
         da l’alto monte alla lor vista occorre<br />
         la santa terra, ove il superno Amore<br />
         lavò col proprio sangue il nostro errore.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="95">
    <p>Trovano in su l’entrar de la cittade<br />
         un giovene gentil, lor conoscente,<br />
         Sansonetto da Meca, oltre l’etade,<br />
         ch’era nel primo fior, molto prudente;<br />
         d’alta cavalleria, d’alta bontade<br />
         famoso, e riverito fra la gente.<br />
         Orlando lo converse a nostra fede,<br />
         e di sua man battesmo anco gli diede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="96">
    <p>Quivi lo trovan che disegna a fronte<br />
         del calife d’Egitto una fortezza;<br />
         e circondar vuole il Calvario monte<br />
         di muro di duo miglia di lunghezza.<br />
         Da lui raccolti fur con quella fronte<br />
         che può d’interno amor dar più chiarezza,<br />
         e dentro accompagnati, e con grande agio<br />
         fatti alloggiar nel suo real palagio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="97">
    <p>Avea in governo egli la terra, e in vece<br />
         di Carlo vi reggea l’imperio giusto.<br />
         Il duca Astolfo a costui dono fece<br />
         di quel sì grande e smisurato busto,<br />
         ch’a portar pesi gli varrà per diece<br />
         bestie da soma, tanto era robusto.<br />
         Diegli Astolfo il gigante, e diegli appresso<br />
         la rete ch’in sua forza l’avea messo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="98">
    <p>Sansonetto all’incontro al duca diede<br />
         per la spada una cinta ricca e bella;<br />
         e diede spron per l’uno e l’altro piede,<br />
         che d’oro avean la fibbia e la girella;<br />
         ch’esser del cavallier stati si crede,<br />
         che liberò dal drago la donzella:<br />
         al Zaffo avuti con molt’altro arnese<br />
         Sansonetto gli avea, quando lo prese.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="99">
    <p>Purgati de lor colpe a un monasterio<br />
         che dava di sé odor di buoni esempii,<br />
         de la passion di Cristo ogni misterio<br />
         contemplando n’andar per tutti i tempii<br />
         ch’or con eterno obbrobrio e vituperio<br />
         agli cristiani usurpano i Mori empii.<br />
         L’Europa è in arme, e di far guerra agogna<br />
         in ogni parte, fuor ch’ove bisogna.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="100">
    <p>Mentre avean quivi l’animo divoto,<br />
         a perdonanze e a cerimonie intenti,<br />
         un peregrin di Grecia, a Grifon noto,<br />
         novelle gli arrecò gravi e pungenti,<br />
         dal suo primo disegno e lungo voto<br />
         troppo diverse e troppo differenti;<br />
         e quelle il petto gl’infiammaron tanto,<br />
         che gli scacciar l’orazion da canto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="101">
    <p>Amava il cavallier, per sua sciagura,<br />
         una donna ch’avea nome Orrigille:<br />
         di più bel volto e di miglior statura<br />
         non se ne sceglierebbe una fra mille;<br />
         ma disleale e di sì rea natura,<br />
         che potresti cercar cittadi e ville,<br />
         la terra ferma e l’isole del mare,<br />
         né credo ch’una le trovassi pare.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="102">
    <p>Ne la città di Constantin lasciata<br />
         grave l’avea di febbre acuta e fiera.<br />
         Or quando rivederla alla tornata<br />
         più che mai bella, e di goderla spera,<br />
         ode il meschin, ch’in Antiochia andata<br />
         dietro un suo nuovo amante ella se n’era,<br />
         non le parendo ormai di più patire<br />
         ch’abbia in sì fresca età sola a dormire.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="103">
    <p>Da indi in qua ch’ebbe la trista nuova,<br />
         sospirava Grifon notte e dì sempre.<br />
         Ogni piacer ch’agli altri aggrada e giova,<br />
         par ch’a costui più l’animo distempre:<br />
         pensilo ognun, ne li cui danni pruova<br />
         Amor, se li suoi strali han buone tempre.<br />
         Et era grave sopra ogni martire,<br />
         che ’l mal ch’avea si vergognava a dire.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="104">
    <p>Questo, perché mille fiate inante<br />
         già ripreso l’avea di quello amore,<br />
         di lui più saggio, il fratello Aquilante,<br />
         e cercato colei trargli del core,<br />
         colei ch’al suo giudicio era di quante<br />
         femine rie si trovin la peggiore.<br />
         Grifon l’escusa, se ’l fratel la danna;<br />
         e le più volte il parer proprio inganna.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="105">
    <p>Però fece pensier, senza parlarne<br />
         con Aquilante, girsene soletto<br />
         sin dentro d’Antiochia, e quindi trarne<br />
         colei che tratto il cor gli avea del petto;<br />
         trovar colui che gli l’ha tolta, e farne<br />
         vendetta tal, che ne sia sempre detto.<br />
         Dirò, come ad effetto il pensier messe,<br />
         nell’altro canto, e ciò che ne successe.<br />
  </div>
</div>

<script>
  document.querySelectorAll('.annotated').forEach(function(el) {
    const tooltip = document.createElement('div');
    tooltip.className = 'tooltip';
    tooltip.innerText = el.dataset.annotation;
    el.appendChild(tooltip);

    el.addEventListener('mouseenter', function() {
      tooltip.style.display = 'block';
      const rect = el.getBoundingClientRect();
      tooltip.style.left = (el.offsetWidth / 2) + 'px';
      tooltip.style.top = '1.5em';
    });

    el.addEventListener('mouseleave', function() {
      tooltip.style.display = 'none';
    });
  });
</script>

</body>
</html>

