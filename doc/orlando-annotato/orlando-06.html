<!DOCTYPE html>
<html lang="it">
<head>
<meta charset="UTF-8">
<title>Annotated Orlando Furioso</title>
<style>
  body {
    font-family: "Garamond", "Georgia", serif;
    line-height: 1.6;
    margin: 2em auto;
    max-width: 900px;
    counter-reset: octave;
  }

  .octave-wrapper {
    display: flex;
    align-items: flex-start;
    margin-bottom: 1.8em;
  }

  .margin-note {
    flex: 0 0 180px;         /* width of margin column */
    font-size: 0.9em;
    color: #666;
    padding-right: 1em;
    border-right: 1px solid #ddd;
    margin-right: 1em;
  }

  .octave {
    flex: 1;
    counter-increment: octave;
  }

  .octave::before {
    content: "Ottava " counter(octave);
    display: block;
    font-weight: bold;
    color: #444;
    margin-bottom: 0.3em;
  }

  .annotated {
    color: #0044cc;
    cursor: pointer;
    position: relative;
  }

  /* tooltip styling */
  .tooltip {
    position: absolute;
    background: #fff8c6;
    border: 1px solid #e0d97a;
    padding: 6px 10px;
    border-radius: 6px;
    box-shadow: 1px 2px 6px rgba(0, 0, 0, 0.2);
    font-size: 0.9em;
    width: 250px;
    max-width: 500px;
    z-index: 100;
    display: none;
    white-space: normal; /* allows wrapping */

  }
</style>
</head>
<body>
<table>
<tr><td><h1><center>Orlando Furioso: Canto VI (annotato)</center></h1></td></tr>
<td><br></td>
<tr><td><table>
<tr><td align="left"><h2><a href="orlando-05.html">Prev. (Canto V)</a></h2></td><td align="right"><h2><a href="orlando-07.html">Next. (Canto VII)</h2></a></td></tr>
</table></td></tr>
</table>
  </div>
</div>

<div class="octave-wrapper">
  <div class="margin-note">

  </div>  <div class="octave" number="1">
    <p>Miser chi mal oprando si confida<br />
        ch’ognor star debbia il maleficio occulto;<br />
        che quando ogn’altro taccia, intorno grida<br />
        l’aria e la terra istessa in ch’è sepulto:<br />
        e Dio fa spesso che ’l peccato guida<br />
        il peccator, poi ch’alcun dì gli ha indulto,<br />
        che se medesmo, senza altrui richiesta,<br />
        innavedutamente manifesta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="2">
    <p>Avea creduto il miser Polinesso<br />
        totalmente il delitto suo coprire,<br />
        Dalinda consapevole d’appresso<br />
        levandosi, che sola il potea dire:<br />
        e aggiungendo il secondo al primo eccesso,<br />
        affrettò il mal che potea differire,<br />
        e potea differir e schivar forse;<br />
        ma se stesso spronando, a morir corse:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="3">
    <p>e perdé amici a un tempo e vita e stato,<br />
        e onor, che fu molto più grave danno.<br />
        Dissi di sopra, che fu assai pregato<br />
        il cavallier, ch’ancor chi sia non sanno.<br />
        Al fin si trasse l’elmo, e ’l viso amato<br />
        scoperse, che più volte veduto hanno:<br />
        e dimostrò come era Ariodante,<br />
        per tutta Scozia lacrimato inante;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="4">
    <p>Ariodante, che Ginevra pianto<br />
        avea per morto, e ’l fratel pianto avea,<br />
        il re, la corte, il popul tutto quanto:<br />
        di tal bontà, di tal valor splendea.<br />
        Adunque il peregrin mentir di quanto<br />
        dianzi di lui narrò, quivi apparea;<br />
        e fu pur ver che dal sasso marino<br />
        gittarsi in mar lo vide a capo chino.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="5">
    <p>Ma (come aviene a un disperato spesso,<br />
        che da lontan brama e disia la morte,<br />
        e l’odia poi che se la vede appresso,<br />
        tanto gli pare il passo acerbo e forte)<br />
        Ariodante, poi ch’in mar fu messo,<br />
        si pentì di morire; e come forte<br />
        e come destro e più d’ogn’altro ardito,<br />
        si messe a nuoto e ritornossi al lito;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="6">
    <p>e dispregiando e nominando folle<br />
        il desir ch’ebbe di lasciar la vita,<br />
        si messe a caminar bagnato e molle,<br />
        e capitò all’ostel d’un eremita.<br />
        Quivi secretamente indugiar volle<br />
        tanto, che la novella avesse udita,<br />
        se del caso Ginevra s’allegrasse,<br />
        o pur mesta e pietosa ne restasse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="7">
    <p>Intese prima, che per gran dolore<br />
        ella era stata a rischio di morire<br />
        (la fama andò di questo in modo fuore,<br />
        che ne fu in tutta l’isola che dire):<br />
        contrario effetto a quel che per errore<br />
        credea aver visto con suo gran martire.<br />
        Intese poi, come Lurcanio avea<br />
        fatta Ginevra appresso il padre rea.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="8">
    <p>Contra il fratel d’ira minor non arse,<br />
        che per Ginevra già d’amore ardesse;<br />
        che troppo empio e crudele atto gli parse,<br />
        ancora che per lui fatto l’avesse.<br />
        Sentendo poi, che per lei non comparse<br />
        cavallier che difender la volesse<br />
        (che Lurcanio sì forte era e gagliardo,<br />
        ch’ognun d’andargli contra avea riguardo;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="9">
    <p>e chi n’avea notizia, il riputava<br />
        tanto discreto, e sì saggio et accorto,<br />
        che se non fosse ver quel che narrava,<br />
        non si porrebbe a rischio d’esser morto;<br />
        per questo la più parte dubitava<br />
        di non pigliar questa difesa a torto);<br />
        Ariodante, dopo gran discorsi,<br />
        pensò all’accusa del fratello opporsi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="10">
    <p>«Ah lasso! io non potrei» seco dicea<br />
        «sentir per mia cagion perir costei:<br />
        troppo mia morte fora acerba e rea,<br />
        se inanzi a me morir vedessi lei.<br />
        Ella è pur la mia donna e la mia dea,<br />
        questa è la luce pur degli occhi miei:<br />
        convien ch’a dritto e a torto, per suo scampo<br />
        pigli l’impresa, e resti morto in campo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="11">
    <p>So ch’io m’appiglio al torto; e al torto sia:<br />
        e ne morrò; né questo mi sconforta,<br />
        se non ch’io so che per la morte mia<br />
        sì bella donna ha da restar poi morta.<br />
        Un sol conforto nel morir mi fia,<br />
        che, se ’l suo Polinesso amor le porta,<br />
        chiaramente veder avrà potuto<br />
        che non s’è mosso ancor per darle aiuto;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="12">
    <p>e me, che tanto espressamente ha offeso,<br />
        vedrà, per lei salvare, a morir giunto.<br />
        Di mio fratello insieme, il quale acceso<br />
        tanto fuoco ha, vendicherommi a un punto;<br />
        ch’io lo farò doler, poi che compreso<br />
        il fine avrà del suo crudele assunto:<br />
        creduto vendicar avrà il germano,<br />
        e gli avrà dato morte di sua mano.»<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="13">
    <p>Concluso ch’ebbe questo nel pensiero,<br />
        nuove arme ritrovò, nuovo cavallo;<br />
        e sopraveste nere, e scudo nero<br />
        portò, fregiato a color verdegiallo.<br />
        Per aventura si trovò un scudiero<br />
        ignoto in quel paese, e menato hallo;<br />
        e sconosciuto (come ho già narrato)<br />
        s’appresentò contra il fratello armato.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="14">
    <p>Narrato v’ho come il fatto successe,<br />
        come fu conosciuto Ariodante.<br />
        Non minor gaudio n’ebbe il re, ch’avesse<br />
        de la figliuola liberata inante.<br />
        Seco pensò che mai non si potesse<br />
        trovar un più fedele e vero amante;<br />
        che dopo tanta ingiuria, la difesa<br />
        di lei, contra il fratel proprio, avea presa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="15">
    <p>E per sua inclinazion (ch’assai l’amava)<br />
        e per li preghi di tutta la corte,<br />
        e di Rinaldo, che più d’altri instava,<br />
        de la bella figliuola il fa consorte.<br />
        La duchea d’Albania ch’al re tornava<br />
        dopo che Polinesso ebbe la morte,<br />
        in miglior tempo discader non puote,<br />
        poi che la dona alla sua figlia in dote.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="16">
    <p>Rinaldo per Dalinda impetrò grazia,<br />
        che se n’andò di tanto errore esente;<br />
        la qual per voto, e perché molto sazia<br />
        era del mondo, a Dio volse la mente:<br />
        monaca s’andò a render fin in Dazia;<br />
        e si levò di Scozia immantinente.<br />
        Ma tempo è omai di ritrovar Ruggiero,<br />
        che scorre il ciel su l’animal leggiero.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="17">
    <p>Ben che Ruggier sia d’animo constante,<br />
        né cangiato abbia il solito colore,<br />
        io non gli voglio creder che tremante<br />
        non abbia dentro più che foglia il core.<br />
        Lasciato avea di gran spazio distante<br />
        tutta l’Europa, et era uscito fuore<br />
        per molto spazio il segno che prescritto<br />
        avea già a’ naviganti Ercole invitto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="18">
    <p>Quello ippogrifo, grande e strano augello,<br />
        lo porta via con tal prestezza d’ale,<br />
        che lascieria di lungo tratto quello<br />
        celer ministro del fulmineo strale.<br />
        Non va per l’aria altro animal sì snello,<br />
        che di velocità gli fosse uguale:<br />
        credo ch’a pena il tuono e la saetta<br />
        venga in terra dal ciel con maggior fretta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="19">
    <p>Poi che l’augel trascorso ebbe gran spazio<br />
        per linea dritta e senza mai piegarsi,<br />
        con larghe ruote, omai de l’aria sazio,<br />
        cominciò sopra una isola a calarsi,<br />
        pari a quella ove, dopo lungo strazio<br />
        far del suo amante e lungo a lui celarsi,<br />
        la vergine Aretusa passò invano<br />
        di sotto il mar per camin cieco e strano.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="20">
    <p>Non vide né ’l più bel né ’l più giocondo<br />
        da tutta l’aria ove le penne stese;<br />
        né se tutto cercato avesse il mondo,<br />
        vedria di questo il più gentil paese,<br />
        ove, dopo un girarsi di gran tondo,<br />
        con Ruggier seco il grande augel discese:<br />
        culte pianure e delicati colli,<br />
        chiare acque, ombrose ripe e prati molli.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="21">
    <p>Vaghi boschetti di soavi allori,<br />
        di palme e d’amenissime mortelle,<br />
        cedri et aranci ch’avean frutti e fiori<br />
        contesti in varie forme e tutte belle,<br />
        facean riparo ai fervidi calori<br />
        de’ giorni estivi con lor spesse ombrelle;<br />
        e tra quei rami con sicuri voli<br />
        cantando se ne giano i rosignuoli.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="22">
    <p>Tra le purpuree rose e i bianchi gigli,<br />
        che tiepida aura freschi ognora serba,<br />
        sicuri si vedean lepri e conigli,<br />
        e cervi con la fronte alta e superba,<br />
        senza temer ch’alcun gli uccida o pigli,<br />
        pascano o stiansi rominando l’erba;<br />
        saltano i daini e i capri isnelli e destri,<br />
        che sono in copia in quei luoghi campestri.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="23">
    <p>Come sì presso è l’ippogrifo a terra,<br />
        ch’esser ne può men periglioso il salto,<br />
        Ruggier con fretta de l’arcion si sferra,<br />
        e si ritruova in su l’erboso smalto;<br />
        tuttavia in man le redine si serra,<br />
        che non vuol che ’l destrier più vada in alto:<br />
        poi lo lega nel margine marino<br />
        a un verde mirto in mezzo un lauro e un pino.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="24">
    <p>E quivi appresso ove surgea una fonte<br />
        cinta di cedri e di feconde palme,<br />
        pose lo scudo, e l’elmo da la fronte<br />
        si trasse, e disarmossi ambe le palme;<br />
        et ora alla marina et ora al monte<br />
        volgea la faccia all’aure fresche et alme,<br />
        che l’alte cime con mormorii lieti<br />
        fan tremolar dei faggi e degli abeti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="25">
    <p>Bagna talor ne la chiara onda e fresca<br />
        l’asciutte labra, e con le man diguazza,<br />
        acciò che de le vene il calore esca<br />
        che gli ha acceso il portar de la corazza.<br />
        Né maraviglia è già ch’ella gl’incresca;<br />
        che non è stato un far vedersi in piazza:<br />
        ma senza mai posar, d’arme guernito,<br />
        tre mila miglia ognor correndo era ito.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="26">
    <p>Quivi stando, il destrier ch’avea lasciato<br />
        tra le più dense frasche alla fresca ombra,<br />
        per fuggir si rivolta, spaventato<br />
        di non so che, che dentro al bosco adombra:<br />
        e fa crollar sì il mirto ove è legato,<br />
        che de le frondi intorno il piè gli ingombra:<br />
        crollar fa il mirto e fa cader la foglia;<br />
        né succede però che se ne scioglia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="27">
    <p>Come ceppo talor, che le medolle<br />
        rare e vote abbia, e posto al fuoco sia,<br />
        poi che per gran calor quell’aria molle<br />
        resta consunta ch’in mezzo l’empia,<br />
        dentro risuona, e con strepito bolle<br />
        tanto che quel furor truovi la via;<br />
        così murmura e stride e si coruccia<br />
        quel mirto offeso, e al fine apre la buccia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="28">
    <p>Onde con mesta e flebil voce uscio<br />
        espedita e chiarissima favella,<br />
        e disse: – Se tu sei cortese e pio,<br />
        come dimostri alla presenza bella,<br />
        lieva questo animal da l’arbor mio:<br />
        basti che ’l mio mal proprio mi flagella,<br />
        senza altra pena, senza altro dolore<br />
        ch’a tormentarmi ancor venga di fuore. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="29">
    <p>Al primo suon di quella voce torse<br />
        Ruggiero il viso, e subito levosse;<br />
        e poi ch’uscir da l’arbore s’accorse,<br />
        stupefatto restò più che mai fosse.<br />
        A levarne il destrier subito corse;<br />
        e con le guancie di vergogna rosse:<br />
        – Qual che tu sii, perdonami, – dicea –<br />
        o spirto umano, o boschereccia dea.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="30">
    <p>Il non aver saputo che s’asconda<br />
        sotto ruvida scorza umano spirto,<br />
        m’ha lasciato turbar la bella fronda<br />
        e far ingiuria al tuo vivace mirto:<br />
        ma non restar però, che non risponda<br />
        chi tu ti sia, ch’in corpo orrido et irto,<br />
        con voce e razionale anima vivi;<br />
        se da grandine il ciel sempre ti schivi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="31">
    <p>E s’ora o mai potrò questo dispetto<br />
        con alcun beneficio compensarte,<br />
        per quella bella donna ti prometto,<br />
        quella che di me tien la miglior parte,<br />
        ch’io farò con parole e con effetto,<br />
        ch’avrai giusta cagion di me lodarte. –<br />
        Come Ruggiero al suo parlar fin diede,<br />
        tremò quel mirto da la cima al piede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="32">
    <p>Poi si vide sudar su per la scorza,<br />
        come legno dal bosco allora tratto,<br />
        che del fuoco venir sente la forza,<br />
        poscia ch’invano ogni ripar gli ha fatto;<br />
        e cominciò: – Tua cortesia mi sforza<br />
        a discoprirti in un medesmo tratto<br />
        ch’io fossi prima, e chi converso m’aggia<br />
        in questo mirto in su l’amena spiaggia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="33">
    <p>Il nome mio fu Astolfo; e paladino<br />
        era di Francia, assai temuto in guerra:<br />
        d’Orlando e di Rinaldo era cugino,<br />
        la cui fama alcun termine non serra;<br />
        e si spettava a me tutto il domino,<br />
        dopo il mio padre Oton, de l’Inghilterra.<br />
        Leggiadro e bel fui sì, che di me accesi<br />
        più d’una donna; e al fin me solo offesi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="34">
    <p>Ritornando io da quelle isole estreme<br />
        che da Levante il mar Indico lava,<br />
        dove Rinaldo et alcun’altri insieme<br />
        meco fur chiusi in parte oscura e cava,<br />
        et onde liberate le supreme<br />
        forze n’avean del cavallier di Brava;<br />
        ver ponente io venia lungo la sabbia<br />
        che del settentrion sente la rabbia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="35">
    <p>E come la via nostra e il duro e fello<br />
        destin ci trasse, uscimmo una matina<br />
        sopra la bella spiaggia, ove un castello<br />
        siede sul mar, de la possente Alcina.<br />
        Trovammo lei ch’uscita era di quello,<br />
        e stava sola in ripa alla marina;<br />
        e senza rete e senza amo traea<br />
        tutti li pesci al lito, che volea.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="36">
    <p>Veloci vi correvano i delfini,<br />
        vi venia a bocca aperta il grosso tonno;<br />
        i capidogli coi vecchi marini<br />
        vengon turbati dal lor pigro sonno;<br />
        muli, salpe, salmoni e coracini<br />
        nuotano a schiere in più fretta che ponno;<br />
        pistrici, fisiteri, orche e balene<br />
        escon del mar con monstruose schiene.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="37">
    <p>Veggiamo una balena, la maggiore<br />
        che mai per tutto il mar veduta fosse:<br />
        undeci passi e più dimostra fuore<br />
        de l’onde salse e le spallaccie grosse.<br />
        Caschiamo tutti insieme in uno errore,<br />
        perch’era ferma e che mai non si scosse:<br />
        ch’ella sia una isoletta ci credemo,<br />
        così distante ha l’un da l’altro estremo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="38">
    <p>Alcina i pesci uscir facea de l’acque<br />
        con semplici parole e puri incanti.<br />
        Con la fata Morgana Alcina nacque,<br />
        io non so dir s’a un parto o dopo o inanti.<br />
        Guardommi Alcina; e subito le piacque<br />
        l’aspetto mio, come mostrò ai sembianti:<br />
        e pensò con astuzia e con ingegno<br />
        tormi ai compagni; e riuscì il disegno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="39">
    <p>Ci venne incontra con allegra faccia,<br />
        con modi graziosi e riverenti,<br />
        e disse: «Cavallier, quando vi piaccia<br />
        far oggi meco i vostri alloggiamenti,<br />
        io vi farò veder, ne la mia caccia,<br />
        di tutti i pesci sorti differenti:<br />
        chi scaglioso, chi molle e chi col pelo;<br />
        e saran più che non ha stelle il cielo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="40">
    <p>E volendo vedere una sirena<br />
        che col suo dolce canto acheta il mare,<br />
        passian di qui fin su quell’altra arena,<br />
        dove a quest’ora suol sempre tornare.»<br />
        E ci mostrò quella maggior balena,<br />
        che, come io dissi, una isoletta pare.<br />
        Io che sempre fui troppo (e me n’incresce)<br />
        volonteroso, andai sopra quel pesce.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="41">
    <p>Rinaldo m’accennava, e similmente<br />
        Dudon, ch’io non v’andassi: e poco valse.<br />
        La fata Alcina con faccia ridente,<br />
        lasciando gli altri dua, dietro mi salse.<br />
        La balena, all’ufficio diligente,<br />
        nuotando se n’andò per l’onde salse.<br />
        Di mia sciochezza tosto fui pentito;<br />
        ma troppo mi trovai lungi dal lito.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="42">
    <p>Rinaldo si cacciò ne l’acqua a nuoto<br />
        per aiutarmi, e quasi si sommerse,<br />
        perché levassi un furioso Noto<br />
        che d’ombra il cielo e ’l pelago coperse.<br />
        Quel che di lui seguì poi, non m’è noto.<br />
        Alcina a confortarmi si converse;<br />
        e quel dì tutto e la notte che venne,<br />
        sopra quel mostro in mezzo al mar mi tenne.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="43">
    <p>Fin che venimmo a questa isola bella,<br />
        di cui gran parte Alcina ne possiede,<br />
        e l’ha usurpata ad una sua sorella<br />
        che ’l padre già lasciò del tutto erede,<br />
        perché sola legittima avea quella;<br />
        e (come alcun notizia me ne diede,<br />
        che pienamente instrutto era di questo)<br />
        sono quest’altre due nate d’incesto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="44">
    <p>E come sono inique e scelerate<br />
        e piene d’ogni vizio infame e brutto,<br />
        così quella, vivendo in castitate,<br />
        posto ha ne le virtuti il suo cor tutto.<br />
        Contra lei queste due son congiurate;<br />
        e già più d’uno esercito hanno instrutto<br />
        per cacciarla de l’isola, e in più volte<br />
        più di cento castella l’hanno tolte:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="45">
    <p>né ci terrebbe ormai spanna di terra<br />
        colei, che Logistilla è nominata,<br />
        se non che quinci un golfo il passo serra,<br />
        e quindi una montagna inabitata,<br />
        sì come tien la Scozia e l’Inghilterra<br />
        il monte e la riviera, separata;<br />
        né però Alcina né Morgana resta<br />
        che non le voglia tor ciò che le resta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="46">
    <p>Perché di vizii è questa coppia rea,<br />
        odia colei, perché è pudica e santa.<br />
        Ma, per tornare a quel ch’io ti dicea,<br />
        e seguir poi com’io divenni pianta,<br />
        Alcina in gran delizie mi tenea,<br />
        e del mio amore ardeva tutta quanta;<br />
        né minor fiamma nel mio core accese<br />
        il veder lei sì bella e sì cortese.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="47">
    <p>Io mi godea le delicate membra:<br />
        pareami aver qui tutto il ben raccolto<br />
        che fra i mortali in più parti si smembra,<br />
        a chi più et a chi meno e a nessun molto;<br />
        né di Francia né d’altro mi rimembra:<br />
        stavomi sempre a contemplar quel volto:<br />
        ogni pensiero, ogni mio bel disegno<br />
        in lei finia, né passava oltre il segno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="48">
    <p>Io da lei altretanto era o più amato:<br />
        Alcina più non si curava d’altri;<br />
        ella ogn’altro suo amante avea lasciato,<br />
        ch’inanzi a me ben ce ne fur degli altri.<br />
        Me consiglier, me avea dì e notte a lato,<br />
        e me fe’ quel che commandava agli altri:<br />
        a me credeva, a me si riportava;<br />
        né notte o dì con altri mai parlava.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="49">
    <p>Deh! perché vo le mie piaghe toccando,<br />
        senza speranza poi di medicina?<br />
        Perché l’avuto ben vo rimembrando,<br />
        quando io patisco estrema disciplina?<br />
        Quando credea d’esser felice, e quando<br />
        credea ch’amar più mi dovesse Alcina,<br />
        il cor che m’avea dato si ritolse,<br />
        e ad altro nuovo amor tutta si volse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="50">
    <p>Conobbi tardi il suo mobil ingegno,<br />
        usato amare e disamare a un punto.<br />
        Non era stato oltre a duo mesi in regno,<br />
        ch’un novo amante al loco mio fu assunto.<br />
        Da sé cacciommi la fata con sdegno,<br />
        e da la grazia sua m’ebbe disgiunto:<br />
        e seppi poi, che tratti a simil porto<br />
        avea mill’altri amanti, e tutti a torto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="51">
    <p>E perché essi non vadano pel mondo<br />
        di lei narrando la vita lasciva,<br />
        chi qua chi là, per lo terren fecondo<br />
        li muta, altri in abete, altri in oliva,<br />
        altri in palma, altri in cedro, altri secondo<br />
        che vedi me su questa verde riva,<br />
        altri in liquido fonte, alcuni in fiera,<br />
        come più agrada a quella fata altiera.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="52">
    <p>Or tu che sei per non usata via,<br />
        signor, venuto all’isola fatale,<br />
        acciò ch’alcuno amante per te sia<br />
        converso in pietra o in onda, o fatto tale;<br />
        avrai d’Alcina scettro e signoria,<br />
        e sarai lieto sopra ogni mortale:<br />
        ma certo sii di giunger tosto al passo<br />
        d’entrar o in fiera o in fonte o in legno o in sasso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="53">
    <p>Io te n’ho dato volentieri aviso;<br />
        non ch’io mi creda che debbia giovarte;<br />
        pur meglio fia che non vadi improviso,<br />
        e de’ costumi suoi tu sappia parte;<br />
        che forse, come è differente il viso,<br />
        è differente ancor l’ingegno e l’arte.<br />
        Tu saprai forse riparare al danno,<br />
        quel che saputo mill’altri non hanno. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="54">
    <p>Ruggier, che conosciuto avea per fama<br />
        ch’Astolfo alla sua donna cugin era,<br />
        si dolse assai che in steril pianta e grama<br />
        mutato avesse la sembianza vera;<br />
        e per amor di quella che tanto ama<br />
        (pur che saputo avesse in che maniera)<br />
        gli avria fatto servizio: ma aiutarlo<br />
        in altro non potea, ch’in confortarlo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="55">
    <p>Lo fe’ al meglio che seppe; e domandolli<br />
        poi se via c’era, ch’al regno guidassi<br />
        di Logistilla, o per piano o per colli,<br />
        sì che per quel d’Alcina non andassi.<br />
        Che ben ve n’era un’altra, ritornolli<br />
        l’arbore a dir, ma piena d’aspri sassi,<br />
        s’andando un poco inanzi alla man destra,<br />
        salisse il poggio inver la cima alpestra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="56">
    <p>Ma che non pensi già che seguir possa<br />
        il suo camin per quella strada troppo:<br />
        incontro avrà di gente ardita, grossa<br />
        e fiera compagnia, con duro intoppo.<br />
        Alcina ve li tien per muro e fossa<br />
        a chi volesse uscir fuor del suo groppo.<br />
        Ruggier quel mirto ringraziò del tutto,<br />
        poi da lui si partì dotto et instrutto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="57">
    <p>Venne al cavallo, e lo disciolse e prese<br />
        per le redine, e dietro se lo trasse;<br />
        né, come fece prima, più l’ascese,<br />
        perché mal grado suo non lo portasse.<br />
        Seco pensava come nel paese<br />
        di Logistilla a salvamento andasse.<br />
        Era disposto e fermo usar ogni opra,<br />
        che non gli avesse imperio Alcina sopra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="58">
    <p>Pensò di rimontar sul suo cavallo,<br />
        e per l’aria spronarlo a nuovo corso:<br />
        ma dubitò di far poi maggior fallo;<br />
        che troppo mal quel gli ubidiva al morso.<br />
        – Io passerò per forza, s’io non fallo, –<br />
        dicea tra sé, ma vano era il discorso.<br />
        Non fu duo miglia lungi alla marina,<br />
        che la bella città vide d’Alcina.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="59">
    <p>Lontan si vide una muraglia lunga<br />
        che gira intorno, e gran paese serra;<br />
        e par che la sua altezza al ciel s’aggiunga;<br />
        e d’oro sia da l’alta cima a terra.<br />
        Alcun dal mio parer qui si dilunga,<br />
        e dice ch’ell’è alchimia: e forse ch’erra;<br />
        et anco forse meglio di me intende:<br />
        a me par oro, poi che sì risplende.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="60">
    <p>Come fu presso alle sì ricche mura,<br />
        che ’l mondo altre non ha de la lor sorte,<br />
        lasciò la strada che per la pianura<br />
        ampia e diritta andava alle gran porte;<br />
        et a man destra, a quella più sicura,<br />
        ch’al monte gia, piegossi il guerrier forte:<br />
        ma tosto ritrovò l’iniqua frotta,<br />
        dal cui furor gli fu turbata e rotta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="61">
    <p>Non fu veduta mai più strana torma,<br />
        più monstruosi volti e peggio fatti:<br />
        alcun’ dal collo in giù d’uomini han forma,<br />
        col viso altri di simie, altri di gatti;<br />
        stampano alcun’ con piè caprigni l’orma;<br />
        alcuni son centauri agili et atti;<br />
        son gioveni impudenti e vecchi stolti,<br />
        chi nudi e chi di strane pelli involti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="62">
    <p>Chi senza freno in s’un destrier galoppa,<br />
        chi lento va con l’asino o col bue,<br />
        altri salisce ad un centauro in groppa,<br />
        struzzoli molti han sotto, aquile e grue;<br />
        ponsi altri a bocca il corno, altri la coppa;<br />
        chi femina è, chi maschio, e chi amendue;<br />
        chi porta uncino e chi scala di corda,<br />
        chi pal di ferro e chi una lima sorda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="63">
    <p>Di questi il capitano si vedea<br />
        aver gonfiato il ventre, e ’l viso grasso;<br />
        il qual su una testuggine sedea,<br />
        che con gran tardità mutava il passo.<br />
        Avea di qua e di là chi lo reggea,<br />
        perché egli era ebro, e tenea il ciglio basso;<br />
        altri la fronte gli asciugava e il mento,<br />
        altri i panni scuotea per fargli vento.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="64">
    <p>Un ch’avea umana forma i piedi e ’l ventre,<br />
        e collo avea di cane, orecchie e testa,<br />
        contra Ruggiero abaia, acciò ch’egli entre<br />
        ne la bella città ch’a dietro resta.<br />
        Rispose il cavallier: – Nol farò, mentre<br />
        avrà forza la man di regger questa! –<br />
        e gli mostra la spada, di cui volta<br />
        avea l’aguzza punta alla sua volta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="65">
    <p>Quel monstro lui ferir vuol d’una lancia,<br />
        ma Ruggier presto se gli aventa addosso:<br />
        una stoccata gli trasse alla pancia,<br />
        e la fe’ un palmo riuscir pel dosso.<br />
        Lo scudo imbraccia, e qua e là si lancia,<br />
        ma l’inimico stuolo è troppo grosso:<br />
        l’un quinci il punge, e l’altro quindi afferra:<br />
        egli s’arrosta, e fa lor aspra guerra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="66">
    <p>L’un sin a’ denti, e l’altro sin al petto<br />
        partendo va di quella iniqua razza;<br />
        ch’alla sua spada non s’oppone elmetto,<br />
        né scudo, né panziera, né corazza;<br />
        ma da tutte le parti è così astretto,<br />
        che bisogno saria, per trovar piazza<br />
        e tener da sé largo il popul reo,<br />
        d’aver più braccia e man che Briareo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="67">
    <p>Se di scoprire avesse avuto aviso<br />
        lo scudo che già fu del negromante<br />
        (io dico quel ch’abbarbagliava il viso,<br />
        quel ch’all’arcione avea lasciato Atlante),<br />
        subito avria quel brutto stuol conquiso<br />
        e fattosel cader cieco davante;<br />
        e forse ben, che disprezzò quel modo,<br />
        perché virtude usar volse, e non frodo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="68">
    <p>Sia quel che può, più tosto vuol morire,<br />
        che rendersi prigione a sì vil gente.<br />
        Eccoti intanto da la porta uscire<br />
        del muro, ch’io dicea d’oro lucente,<br />
        due giovani ch’ai gesti et al vestire<br />
        non eran da stimar nate umilmente,<br />
        né da pastor nutrite con disagi,<br />
        ma fra delizie di real palagi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="69">
    <p>L’una e l’altra sedea s’un liocorno,<br />
        candido più che candido armelino;<br />
        l’una e l’altra era bella, e di sì adorno<br />
        abito, e modo tanto pellegrino,<br />
        che a l’uom, guardando e contemplando intorno,<br />
        bisognerebbe aver occhio divino<br />
        per far di lor giudizio: e tal saria<br />
        Beltà, s’avesse corpo, e Leggiadria.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="70">
    <p>L’una e l’altra n’andò dove nel prato<br />
        Ruggiero è oppresso da lo stuol villano.<br />
        Tutta la turba si levò da lato;<br />
        e quelle al cavallier porser la mano,<br />
        che tinto in viso di color rosato,<br />
        le donne ringraziò de l’atto umano:<br />
        e fu contento, compiacendo loro,<br />
        di ritornarsi a quella porta d’oro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="71">
    <p>L’adornamento che s’aggira sopra<br />
        la bella porta e sporge un poco avante,<br />
        parte non ha che tutta non si cuopra<br />
        de le più rare gemme di Levante.<br />
        Da quattro parti si riposa sopra<br />
        grosse colonne d’integro diamante.<br />
        O vero o falso ch’all’occhio risponda,<br />
        non è cosa più bella o più gioconda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="72">
    <p>Su per la soglia e fuor per le colonne<br />
        corron scherzando lascive donzelle,<br />
        che, se i rispetti debiti alle donne<br />
        servasser più, sarian forse più belle.<br />
        Tutte vestite eran di verdi gonne,<br />
        e coronate di frondi novelle.<br />
        Queste, con molte offerte e con buon viso,<br />
        Ruggier fecero entrar nel paradiso:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="73">
    <p>che si può ben così nomar quel loco,<br />
        ove mi credo che nascesse Amore.<br />
        Non vi si sta se non in danza e in giuoco,<br />
        e tutte in festa vi si spendon l’ore:<br />
        pensier canuto né molto né poco<br />
        si può quivi albergare in alcun core:<br />
        non entra quivi disagio né inopia,<br />
        ma vi sta ognor col corno pien la Copia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="74">
    <p>Qui, dove con serena e lieta fronte<br />
        par ch’ognor rida il grazioso aprile,<br />
        gioveni e donne son: qual presso a fonte<br />
        canta con dolce e dilettoso stile;<br />
        qual d’un arbore all’ombra e qual d’un monte<br />
        o giuoca o danza o fa cosa non vile;<br />
        e qual, lungi dagli altri, a un suo fedele<br />
        discuopre l’amorose sue querele.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="75">
    <p>Per le cime dei pini e degli allori,<br />
        degli alti faggi e degl’irsuti abeti,<br />
        volan scherzando i pargoletti Amori:<br />
        di lor vittorie altri godendo lieti,<br />
        altri pigliando, a saettare i cori,<br />
        la mira quindi, altri tendendo reti;<br />
        chi tempra dardi ad un ruscel più basso,<br />
        e chi gli aguzza ad un volubil sasso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="76">
    <p>Quivi a Ruggier un gran corsier fu dato,<br />
        forte, gagliardo, e tutto di pel sauro,<br />
        ch’avea il bel guernimento ricamato<br />
        di preziose gemme e di fin auro;<br />
        e fu lasciato in guardia quello alato,<br />
        quel che solea ubidire al vecchio Mauro,<br />
        a un giovene che dietro lo menassi<br />
        al buon Ruggier, con men frettosi passi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="77">
    <p>Quelle due belle giovani amorose<br />
        ch’avean Ruggier da l’empio stuol difeso,<br />
        da l’empio stuol che dianzi se gli oppose<br />
        su quel camin ch’avea a man destra preso,<br />
        gli dissero: – Signor, le virtuose<br />
        opere vostre che già abbiamo inteso,<br />
        ne fan sì ardite, che l’aiuto vostro<br />
        vi chiederemo a beneficio nostro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="78">
    <p>Noi troveren tra via tosto una lama,<br />
        che fa due parti di questa pianura.<br />
        Una crudel, che Erifilla si chiama,<br />
        difende il ponte, e sforza e inganna e fura<br />
        chiunque andar ne l’altra ripa brama;<br />
        et ella è gigantessa di statura,<br />
        li denti ha lunghi e velenoso il morso,<br />
        acute l’ugne, e graffia come un orso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="79">
    <p>Oltre che sempre ci turbi il camino,<br />
        che libero saria se non fosse ella,<br />
        spesso, correndo per tutto il giardino,<br />
        va disturbando or questa cosa or quella.<br />
        Sappiate che del populo assassino<br />
        che vi assalì fuor de la porta bella,<br />
        molti suoi figli son, tutti seguaci,<br />
        empii, come ella, inospiti e rapaci. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="80">
    <p>Ruggier rispose: – Non ch’una battaglia,<br />
        ma per voi sarò pronto a farne cento:<br />
        di mia persona, in tutto quel che vaglia,<br />
        fatene voi secondo il vostro intento;<br />
        che la cagion ch’io vesto piastra e maglia,<br />
        non è per guadagnar terre né argento,<br />
        ma sol per farne beneficio altrui,<br />
        tanto più a belle donne come vui. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="81">
    <p>Le donne molte grazie riferiro<br />
        degne d’un cavallier, come quell’era:<br />
        e così ragionando ne veniro<br />
        dove videro il ponte e la riviera;<br />
        e di smeraldo ornata e di zafiro<br />
        su l’arme d’or, vider la donna altiera.<br />
        Ma dir ne l’altro canto differisco,<br />
        come Ruggier con lei si pose a risco.<br />
  </div>
</div>

<script>
  document.querySelectorAll('.annotated').forEach(function(el) {
    const tooltip = document.createElement('div');
    tooltip.className = 'tooltip';
    tooltip.innerText = el.dataset.annotation;
    el.appendChild(tooltip);

    el.addEventListener('mouseenter', function() {
      tooltip.style.display = 'block';
      const rect = el.getBoundingClientRect();
      tooltip.style.left = (el.offsetWidth / 2) + 'px';
      tooltip.style.top = '1.5em';
    });

    el.addEventListener('mouseleave', function() {
      tooltip.style.display = 'none';
    });
  });
</script>

</body>
</html>

