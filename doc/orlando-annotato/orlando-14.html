<!DOCTYPE html>
<html lang="it">
<head>
<meta charset="UTF-8">
<title>Annotated Orlando Furioso</title>
<style>
  body {
    font-family: "Garamond", "Georgia", serif;
    line-height: 1.6;
    margin: 2em auto;
    max-width: 900px;
    counter-reset: octave;
  }

  .octave-wrapper {
    display: flex;
    align-items: flex-start;
    margin-bottom: 1.8em;
  }

  .margin-note {
    flex: 0 0 180px;         /* width of margin column */
    font-size: 0.9em;
    color: #666;
    padding-right: 1em;
    border-right: 1px solid #ddd;
    margin-right: 1em;
  }

  .octave {
    flex: 1;
    counter-increment: octave;
  }

  .octave::before {
    content: "Ottava " counter(octave);
    display: block;
    font-weight: bold;
    color: #444;
    margin-bottom: 0.3em;
  }

  .annotated {
    color: #0044cc;
    cursor: pointer;
    position: relative;
  }

  /* tooltip styling */
  .tooltip {
    position: absolute;
    background: #fff8c6;
    border: 1px solid #e0d97a;
    padding: 6px 10px;
    border-radius: 6px;
    box-shadow: 1px 2px 6px rgba(0, 0, 0, 0.2);
    font-size: 0.9em;
    width: 250px;
    max-width: 500px;
    z-index: 100;
    display: none;
    white-space: normal; /* allows wrapping */

  }
</style>
</head>
<body>
<table>
<tr><td><h1><center>Orlando Furioso: Canto XIV (annotato)</center></h1></td></tr>
<td><br></td>
<tr><td><table>
<tr><td align="left"><h2><a href="orlando-13.html">Prev. (Canto XIII)</a></h2></td><td align="right"><h2><a href="orlando-15.html">Next. (Canto XV)</h2></a></td></tr>
</table></td></tr>
</table>
  </div>
</div>

<div class="octave-wrapper">
  <div class="margin-note">

  </div>  <div class="octave" number="1">
    <p>Nei molti assalti e nei crudel conflitti,<br />
        ch’avuti avea con Francia, Africa e Spagna,<br />
        morti erano infiniti, e derelitti<br />
        al lupo, al corvo, all’aquila griffagna;<br />
        e ben che i Franchi fossero più afflitti,<br />
        che tutta avean perduta la campagna,<br />
        più si doleano i Saracin, per molti<br />
        principi e gran baron ch’eran lor tolti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="2">
    <p>Ebbon vittorie così sanguinose,<br />
        che lor poco avanzò di che allegrarsi.<br />
        E se alle antique le moderne cose,<br />
        invitto Alfonso, denno assimigliarsi;<br />
        la gran vittoria, onde alle virtuose<br />
        opere vostre può la gloria darsi,<br />
        di ch’aver sempre lacrimose ciglia<br />
        Ravenna debbe, a queste s’assimiglia:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="3">
    <p>quando, cedendo Morini e Picardi,<br />
        l’esercito normando e l’aquitano,<br />
        voi nel mezzo assaliste li stendardi<br />
        del quasi vincitor nimico ispano,<br />
        seguendo voi quei gioveni gagliardi,<br />
        che meritar con valorosa mano<br />
        quel dì da voi, per onorati doni,<br />
        l’else indorate e gl’indorati sproni.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="4">
    <p>Con sì animosi petti che vi foro<br />
        vicini o poco lungi al gran periglio,<br />
        crollaste sì le ricche Giande d’oro,<br />
        sì rompeste il baston giallo e vermiglio,<br />
        ch’a voi si deve il trionfale alloro,<br />
        che non fu guasto né sfiorato il Giglio.<br />
        D’un’altra fronde v’orna anco la chioma<br />
        l’aver servato il suo Fabrizio a Roma.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="5">
    <p>La gran Colonna del nome romano,<br />
        che voi prendeste, e che servaste intera,<br />
        vi dà più onor che se di vostra mano<br />
        fosse caduta la milizia fiera,<br />
        quanta n’ingrassa il campo ravegnano,<br />
        e quanta se n’andò senza bandiera<br />
        d’Aragon, di Castiglia e di Navarra,<br />
        veduto non giovar spiedi né carra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="6">
    <p>Quella vittoria fu più di conforto<br />
        che d’allegrezza; perché troppo pesa<br />
        contra la gioia nostra il veder morto<br />
        il capitan di Francia e de l’impresa;<br />
        e seco avere una procella absorto<br />
        tanti principi illustri, ch’a difesa<br />
        dei regni lor, dei lor confederati,<br />
        di qua da le fredd’Alpi eran passati.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="7">
    <p>Nostra salute, nostra vita in questa<br />
        vittoria suscitata si conosce,<br />
        che difende che ’l verno e la tempesta<br />
        di Giove irato sopra noi non crosce:<br />
        ma né goder potiam, né farne festa,<br />
        sentendo i gran ramarichi e l’angosce,<br />
        ch’in veste bruna e lacrimosa guancia<br />
        le vedovelle fan per tutta Francia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="8">
    <p>Bisogna che proveggia il re Luigi<br />
        di nuovi capitani alle sue squadre,<br />
        che per onor de l’aurea Fiordaligi<br />
        castighino le man rapaci e ladre,<br />
        che suore, e frati e bianchi e neri e bigi<br />
        violato hanno, e sposa e figlia e madre,<br />
        gittato in terra Cristo in sacramento,<br />
        per torgli un tabernaculo d’argento.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="9">
    <p>O misera Ravenna, t’era meglio<br />
        ch’al vincitor non fessi resistenza,<br />
        far ch’a te fosse inanzi Brescia speglio,<br />
        che tu lo fossi a Arimino e a Faenza.<br />
        Manda, Luigi, il buon Traulcio veglio,<br />
        ch’insegni a questi tuoi più continenza,<br />
        e conti lor quanti per simil torti<br />
        stati ne sian per tutta Italia morti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="10">
    <p>Come di capitani bisogna ora<br />
        che ’l re di Francia al campo suo proveggia,<br />
        così Marsilio et Agramante allora,<br />
        per dar buon reggimento alla sua greggia,<br />
        dai lochi dove il verno fe’ dimora<br />
        vuol ch’in campagna all’ordine si veggia;<br />
        perché vedendo ove bisogno sia,<br />
        guida e governo ad ogni schiera dia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="11">
    <p>Marsilio prima, e poi fece Agramante<br />
        passar la gente sua schiera per schiera.<br />
        I Catalani a tutti gli altri inante<br />
        di Dorifebo van con la bandiera.<br />
        Dopo vien, senza il suo re Folvirante,<br />
        che per man di Rinaldo già morto era,<br />
        la gente di Navarra; e lo re ispano<br />
        halle dato Isolier per capitano.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="12">
    <p>Balugante del popul di Leone,<br />
        Grandonio cura degli Algarbi piglia;<br />
        il fratel di Marsilio, Falsirone,<br />
        ha seco armata la minor Castiglia.<br />
        Seguon di Madarasso il gonfalone<br />
        quei che lasciato han Malaga e Siviglia,<br />
        dal mar di Gade a Cordova feconda<br />
        le verdi ripe ovunque il Beti inonda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="13">
    <p>Stordilano e Tesina e Baricondo,<br />
        l’un dopo l’altro, mostra la sua gente:<br />
        Granata al primo, Ulisbona al secondo,<br />
        e Maiorica al terzo è ubidiente.<br />
        Fu d’Ulisbona re (tolto dal mondo<br />
        Larbin) Tesira, di Larbin parente.<br />
        Poi vien Gallizia, che sua guida, in vece<br />
        di Maricoldo, Serpentino fece.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="14">
    <p>Quei di Tolledo e quei di Calatrava,<br />
        di ch’ebbe Sinagon già la bandiera,<br />
        con tutta quella gente che si lava<br />
        in Guadiana e bee della riviera,<br />
        l’audace Matalista<br />
        Bianzardin quei d’Asturga in una schiera<br />
        con quei di Salamanca e di Piagenza,<br />
        d’Avila, di Zamora e di Palenza.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="15">
    <p>Di quei di Saragosa e de la corte<br />
        del re Marsilio ha Ferraù il governo:<br />
        tutta la gente è ben armata e forte.<br />
        In questi è Malgarino, Balinverno,<br />
        Malzarise e Morgante, ch’una sorte<br />
        avea fatto abitar paese esterno;<br />
        che, poi che i regni lor lor furon tolti,<br />
        gli avea Marsilio in corte sua raccolti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="16">
    <p>In questa è di Marsilio il gran bastardo,<br />
        Follicon d’Almeria, con Doriconte,<br />
        Bavarte e Largalifa et Analardo,<br />
        et Archidante il sagontino conte,<br />
        e Laminante e Langhiran gagliardo,<br />
        e Malagur ch’avea l’astuzie pronte,<br />
        et altri et altri, di quai penso, dove<br />
        tempo sarà, di far veder le pruove.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="17">
    <p>Poi che passò l’esercito di Spagna<br />
        con bella mostra inanzi al re Agramante,<br />
        con la sua squadra apparve alla campagna<br />
        il re d’Oran, che quasi era gigante.<br />
        L’altra che vien, per Martasin si lagna,<br />
        il qual morto le fu da Bradamante;<br />
        e si duol ch’una femina si vanti<br />
        d’aver ucciso il re de’ Garamanti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="18">
    <p>Segue la terza schiera di Marmonda,<br />
        ch’Argosto morto abbandonò in Guascogna:<br />
        a questa un capo, come alla seconda<br />
        e come anco alla quarta, dar bisogna.<br />
        Quantunque il re Agramante non abonda<br />
        di capitani, pur ne finge e sogna:<br />
        dunque Buraldo, Ormida, Arganio elesse,<br />
        e dove uopo ne fu, guida li messe.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="19">
    <p>Diede ad Arganio quei di Libicana,<br />
        che piangean morto il negro Dudrinasso.<br />
        Guida Brunello i suoi di Tingitana,<br />
        con viso nubiloso e ciglio basso;<br />
        che, poi che ne la selva non lontana<br />
        dal castel ch’ebbe Atlante in cima al sasso,<br />
        gli fu tolto l’annel da Bradamante,<br />
        caduto era in disgrazia al re Agramante;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="20">
    <p>e se ’l fratel di Ferraù, Isoliero,<br />
        ch’a l’arbore legato ritrovollo,<br />
        non facea fede inanzi al re del vero,<br />
        avrebbe dato in su le forche un crollo.<br />
        Mutò, a prieghi di molti, il re pensiero,<br />
        già avendo fatto porgli il laccio al collo:<br />
        gli lo fece levar, ma riserbarlo<br />
        pel primo error; che poi giurò impiccarlo:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="21">
    <p>sì ch’avea causa di venir Brunello<br />
        col viso mesto e con la testa china.<br />
        Seguia poi Farurante, e dietro a quello<br />
        eran cavalli e fanti di Maurina.<br />
        Venia Libano appresso, il re novello:<br />
        la gente era con lui di Constantina;<br />
        però che la corona e il baston d’oro<br />
        gli ha dato il re, che fu di Pinadoro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="22">
    <p>Con la gente d’Esperia Soridano,<br />
        e Dorilon ne vien con quei di Setta;<br />
        ne vien coi Nasamoni Puliano.<br />
        Quelli d’Amonia il re Agricalte affretta;<br />
        Malabuferso quelli di Fizano.<br />
        Da Finadurro è l’altra squadra retta,<br />
        che di Canaria viene e di Marocco;<br />
        Balastro ha quei che fur del re Tardocco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="23">
    <p>Due squadre, una di Mulga, una d’Arzilla,<br />
        seguono: e questa ha ’l suo signore antico;<br />
        quella n’è priva; e però il re sortilla,<br />
        e diella a Corineo suo fido amico.<br />
        E così de la gente d’Almansilla,<br />
        ch’ebbe Tanfirion, fe’ re Caico;<br />
        diè quella di Getulia a Rimedonte.<br />
        Poi vien con quei di Cosca Balinfronte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="24">
    <p>Quell’altra schiera è la gente di Bolga;<br />
        suo re è Clarindo, e già fu Mirabaldo.<br />
        Vien Baliverzo, il qual vuo’ che tu tolga<br />
        di tutto il gregge pel maggior ribaldo.<br />
        Non credo in tutto il campo si disciolga<br />
        bandiera ch’abbia esercito più saldo<br />
        de l’altra, con che segue il re Sobrino,<br />
        né più di lui prudente Saracino.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="25">
    <p>Quei di Bellamarina, che Gualciotto<br />
        solea guidare, or guida il re d’Algieri<br />
        Rodomonte, e di Sarza, che condotto<br />
        di nuovo avea pedoni e cavallieri;<br />
        che mentre il sol fu nubiloso sotto<br />
        il gran centauro e i corni orridi e fieri,<br />
        fu in Africa mandato da Agramante,<br />
        onde venuto era tre giorni inante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="26">
    <p>Non avea il campo d’Africa più forte,<br />
        né Saracin più audace di costui;<br />
        e più temean le parigine porte,<br />
        et avean più cagion di temer lui,<br />
        che Marsilio, Agramante, e la gran corte<br />
        ch’avea seguito in Francia questi dui:<br />
        e più d’ogni altro che facesse mostra,<br />
        era nimico de la fede nostra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="27">
    <p>Vien Prusione, il re d’Alvaracchie;<br />
        poi quel de la Zumara, Dardinello.<br />
        Non so s’abbiano o nottole o cornacchie,<br />
        e altro manco et importuno augello,<br />
        il qual dai tetti e da le fronde gracchie<br />
        futuro mal, predetto a questo e a quello,<br />
        che fissa in ciel nel dì seguente è l’ora<br />
        che l’uno e l’altro in quella pugna muora.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="28">
    <p>In campo non aveano altri a venire,<br />
        che quei di Tremisenne e di Norizia;<br />
        né si vedea alla mostra comparire<br />
        il segno lor, né dar di sé notizia.<br />
        Non sapendo Agramante che si dire,<br />
        né che pensar di questa lor pigrizia,<br />
        uno scudiero al fin gli fu condutto<br />
        del re di Tremisen, che narrò il tutto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="29">
    <p>E gli narrò ch’Alzirdo e Manilardo<br />
        con molti altri de’ suoi giaceano al campo.<br />
        – Signor, – diss’egli – il cavallier gagliardo<br />
        ch’ucciso ha i nostri, ucciso avria il tuo campo,<br />
        se fosse stato a torsi via più tardo<br />
        di me, ch’a pena ancor così ne scampo.<br />
        Fa quel de’ cavallieri e de’ pedoni,<br />
        che ’l lupo fa di capre e di montoni. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="30">
    <p>Era venuto pochi giorni avante<br />
        nel campo del re d’Africa un signore;<br />
        né in Ponente era, né in tutto Levante,<br />
        di più forza di lui, né di più core.<br />
        Gli facea grande onore il re Agramante,<br />
        per esser costui figlio e successore<br />
        in Tartaria del re Agrican gagliardo:<br />
        suo nome era il feroce Mandricardo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="31">
    <p>Per molti chiari gesti era famoso,<br />
        e di sua fama tutto il mondo empia;<br />
        ma lo facea più d’altro glorioso,<br />
        ch’al castel de la fata di Soria<br />
        l’usbergo avea acquistato luminoso<br />
        ch’Ettor troian portò mille anni pria,<br />
        per strana e formidabile aventura,<br />
        che ’l ragionarne pur mette paura.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="32">
    <p>Trovandosi costui dunque presente<br />
        a quel parlar, alzò l’ardita faccia;<br />
        e si dispose andare immantinente,<br />
        per trovar quel guerrier, dietro alla traccia.<br />
        Ritenne occulto il suo pensiero in mente,<br />
        o sia perché d’alcun stima non faccia,<br />
        o perché tema, se ’l pensier palesa,<br />
        ch’un altro inanzi a lui pigli l’impresa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="33">
    <p>Allo scudier fe’ dimandar come era<br />
        la sopravesta di quel cavalliero.<br />
        Colui rispose: – Quella è tutta nera,<br />
        lo scudo nero, e non ha alcun cimiero. –<br />
        E fu, Signor, la sua risposta vera,<br />
        perché lasciato Orlando avea il quartiero;<br />
        che come dentro l’animo era in doglia,<br />
        così imbrunir di fuor volse la spoglia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="34">
    <p>Marsilio a Mandricardo avea donato<br />
        un destrier baio a scorza di castagna,<br />
        con gambe e chiome nere; et era nato<br />
        di frisa madre e d’un villan di Spagna.<br />
        Sopra vi salta Mandricardo armato,<br />
        e galoppando va per la campagna;<br />
        e giura non tornare a quelle schiere,<br />
        se non truova il campion da l’arme nere.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="35">
    <p>Molta incontrò de la paurosa gente<br />
        che da le man d’Orlando era fuggita,<br />
        chi del figliuol, chi del fratel dolente,<br />
        ch’inanzi agli occhi suoi perdé la vita.<br />
        Ancora la codarda e trista mente<br />
        ne la pallida faccia era sculpita;<br />
        ancor, per la paura che avuta hanno,<br />
        pallidi, muti et insensati vanno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="36">
    <p>Non fe’ lungo camin, che venne dove<br />
        crudel spettaculo ebbe et inumano,<br />
        ma testimonio alle mirabil pruove<br />
        che fur raconte inanzi al re africano.<br />
        Or mira questi, or quelli morti, e muove,<br />
        e vuol le piaghe misurar con mano,<br />
        mosso da strana invidia ch’egli porta<br />
        al cavallier ch’avea la gente morta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="37">
    <p>Come lupo o mastin ch’ultimo giugne<br />
        al bue lasciato morto da’ villani,<br />
        che truova sol le corna, l’ossa e l’ugne,<br />
        del resto son sfamati augelli e cani;<br />
        riguarda invano il teschio che non ugne:<br />
        così fa il crudel barbaro in que’ piani.<br />
        Per duol bestemmia, e mostra invidia immensa<br />
        che venne tardi a così ricca mensa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="38">
    <p>Quel giorno e mezzo l’altro segue incerto<br />
        il cavallier dal negro, e ne domanda.<br />
        Ecco vede un pratel d’ombre coperto,<br />
        che sì d’un alto fiume si ghirlanda,<br />
        che lascia a pena un breve spazio aperto,<br />
        dove l’acqua si torce ad altra banda.<br />
        Un simil luogo con girevol onda<br />
        sotto Ocricoli il Tevere circonda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="39">
    <p>Dove entrar si potea, con l’arme indosso<br />
        stavano molti cavallieri armati.<br />
        Chiede il pagan, chi gli avea in stuol sì grosso,<br />
        et a che effetto insieme ivi adunati.<br />
        Gli fe’ risposta il capitano, mosso<br />
        dal signoril sembiante e da’ fregiati<br />
        d’oro e di gemme arnesi di gran pregio,<br />
        che lo mostravan cavalliero egregio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="40">
    <p>– Dal nostro re sian – disse – di Granata<br />
        chiamati in compagnia de la figliuola,<br />
        la quale al re di Sarza ha maritata,<br />
        ben che di ciò la fama ancor non vola.<br />
        Come appresso la sera racchetata<br />
        la cicaletta sia, ch’or s’ode sola,<br />
        avanti al padre fra l’ispane torme<br />
        la condurremo: intanto ella si dorme. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="41">
    <p>Colui, che tutto il mondo vilipende,<br />
        disegna di veder tosto la pruova,<br />
        se quella gente o bene o mal difende<br />
        la donna, alla cui guardia si ritruova.<br />
        Disse: – Costei, per quanto se n’intende,<br />
        è bella; e di saperlo ora mi giova.<br />
        A-llei mi mena, o falla qui venire;<br />
        ch’altrove mi convien subito gire. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="42">
    <p>– Esser per certo dei pazzo solenne, –<br />
        rispose il Granatin, né più gli disse.<br />
        Ma il Tartaro a ferir tosto lo venne<br />
        con l’asta bassa, e il petto gli trafisse;<br />
        che la corazza il colpo non sostenne,<br />
        e forza fu che morto in terra gisse.<br />
        L’asta ricovra il figlio d’Agricane,<br />
        perché altro da ferir non gli rimane.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="43">
    <p>Non porta spada né baston; che quando<br />
        l’arme acquistò, che fur d’Ettor troiano,<br />
        perché trovò che lor mancava il brando,<br />
        gli convenne giurar (né giurò invano)<br />
        che fin che non togliea quella d’Orlando,<br />
        mai non porrebbe ad altra spada mano:<br />
        Durindana ch’Almonte ebbe in gran stima,<br />
        e Orlando or porta, Ettor portava prima.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="44">
    <p>Grande è l’ardir del Tartaro, che vada<br />
        con disvantaggio tal contra coloro,<br />
        gridando: – Chi mi vuol vietar la strada? –<br />
        E con la lancia si cacciò tra loro.<br />
        Chi l’asta abbassa, e chi tra’ fuor la spada;<br />
        e d’ogn’intorno subito gli foro.<br />
        Egli ne fece morire una frotta,<br />
        prima che quella lancia fosse rotta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="45">
    <p>Rotta che se la vede, il gran troncone,<br />
        che resta intero, ad ambe mani afferra;<br />
        e fa morir con quel tante persone,<br />
        che non fu vista mai più crudel guerra.<br />
        Come tra’ Filistei l’ebreo Sansone<br />
        con la mascella che levò di terra,<br />
        scudi spezza, elmi schiaccia, e un colpo spesso<br />
        spenge i cavalli ai cavallieri appresso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="46">
    <p>Correno a morte que’ miseri a gara,<br />
        né perché cada l’un, l’altro andar cessa;<br />
        che la maniera del morire, amara<br />
        lor par più assai che non è morte istessa.<br />
        Patir non ponno che la vita cara<br />
        tolta lor sia da un pezzo d’asta fessa,<br />
        e sieno sotto alle picchiate strane<br />
        a morir giunti, come biscie o rane.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="47">
    <p>Ma poi ch’ a spese lor si furo accorti<br />
        che male in ogni guisa era morire,<br />
        sendo già presso alli duo terzi morti,<br />
        tutto l’avanzo cominciò a fuggire.<br />
        Come del proprio aver via se gli porti,<br />
        il Saracin crudel non può patire<br />
        ch’alcun di quella turba sbigottita<br />
        da lui partir si debba con la vita.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="48">
    <p>Come in palude asciutta dura poco<br />
        stridula canna, o in campo arrida stoppia<br />
        contra il soffio di borea e contra il fuoco<br />
        che ’l cauto agricultore insieme accoppia,<br />
        quando la vaga fiamma occupa il loco,<br />
        e scorre per li solchi, e stride e scoppia;<br />
        così costor contra la furia accesa<br />
        di Mandricardo fan poca difesa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="49">
    <p>Poscia ch’egli restar vede l’entrata,<br />
        che mal guardata fu, senza custode;<br />
        per la via che di nuovo era segnata<br />
        ne l’erba, e al suono dei ramarchi ch’ode,<br />
        viene a veder la donna di Granata,<br />
        se di bellezze è pari alle sue lode:<br />
        passa tra i corpi de la gente morta,<br />
        dove gli dà, torcendo, il fiume porta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="50">
    <p>E Doralice in mezzo il prato vede<br />
        (che così nome la donzella avea),<br />
        la qual, suffolta da l’antico piede<br />
        d’un frassino silvestre, si dolea.<br />
        Il pianto, come un rivo che succede<br />
        di viva vena, nel bel sen cadea;<br />
        e nel bel viso si vedea che insieme<br />
        de l’altrui mal si duole, e del suo teme.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="51">
    <p>Crebbe il timor, come venir lo vide<br />
        di sangue brutto e con faccia empia e oscura,<br />
        e ’l grido sin al ciel l’aria divide,<br />
        di sé e de la sua gente per paura;<br />
        che, oltre i cavallier, v’erano guide<br />
        che de la bella infante aveano cura,<br />
        maturi vecchi, e assai donne e donzelle<br />
        del regno di Granata, e le più belle.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="52">
    <p>Come il Tartaro vede quel bel viso<br />
        che non ha paragone in tutta Spagna,<br />
        e c’ha nel pianto (or ch’esser de’ nel riso?)<br />
        tesa d’Amor l’inestricabil ragna;<br />
        non sa se vive o in terra o in paradiso:<br />
        né de la sua vittoria altro guadagna,<br />
        se non che in man de la sua prigioniera<br />
        si dà prigione, e non sa in qual maniera.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="53">
    <p>A-llei però non si concede tanto,<br />
        che del travaglio suo le doni il frutto;<br />
        ben che piangendo ella dimostri, quanto<br />
        possa donna mostrar, dolore e lutto.<br />
        Egli, sperando volgerle quel pianto<br />
        in sommo gaudio, era disposto al tutto<br />
        menarla seco; e sopra un bianco ubino<br />
        montar la fece, e tornò al suo camino.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="54">
    <p>Donne e donzelle e vecchi et altra gente,<br />
        ch’eran con lei venuti di Granata,<br />
        tutti licenziò benignamente,<br />
        dicendo: – Assai da me fia accompagnata;<br />
        io mastro, io balia, io le sarò sergente<br />
        in tutti i suoi bisogni: a Dio, brigata. –<br />
        Così, non gli possendo far riparo,<br />
        piangendo e sospirando se n’andaro;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="55">
    <p>tra lor dicendo: – Quanto doloroso<br />
        ne sarà il padre, come il caso intenda!<br />
        quanta ira, quanto duol ne avrà il suo sposo!<br />
        oh come ne farà vendetta orrenda!<br />
        Deh, perché a tempo tanto bisognoso<br />
        non è qui presso a far che costui renda<br />
        il sangue illustre del re Stordilano,<br />
        prima che se lo porti più lontano? –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="56">
    <p>De la gran preda il Tartaro contento,<br />
        che fortuna e valor gli ha posta inanzi,<br />
        di trovar quel dal negro vestimento<br />
        non par ch’abbia la fretta ch’avea dianzi.<br />
        Correva dianzi: or viene adagio e lento;<br />
        e pensa tuttavia dove si stanzi,<br />
        dove ritruovi alcun commodo loco,<br />
        per esalar tanto amoroso foco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="57">
    <p>Tuttavolta conforta Doralice,<br />
        ch’avea di pianto e gli occhi e ’l viso molle:<br />
        compone e finge molte cose, e dice<br />
        che per fama gran tempo ben le volle;<br />
        e che la patria, e il suo regno felice<br />
        che ’l nome di grandezza agli altri tolle,<br />
        lasciò, non per vedere o Spagna o Francia,<br />
        ma sol per contemplar sua bella guancia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="58">
    <p>– Se per amar, l’uom debbe essere amato,<br />
        merito il vostro amor; che v’ho amat’io:<br />
        se per stirpe, di me chi è meglio nato?<br />
        che ’l possente Agrican fu il padre mio:<br />
        se per richezza, chi ha di me più stato?<br />
        che di dominio io cedo solo a Dio:<br />
        se per valor, credo oggi aver esperto<br />
        ch’essere amato per valore io merto. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="59">
    <p>Queste parole et altre assai, ch’Amore<br />
        a Mandricardo di sua bocca ditta,<br />
        van dolcemente a consolare il core<br />
        de la donzella di paura afflitta.<br />
        Il timor cessa, e poi cessa il dolore<br />
        che le avea quasi l’anima trafitta.<br />
        Ella comincia con più pazienza<br />
        a dar più grata al nuovo amante udienza;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="60">
    <p>poi con risposte più benigne molto<br />
        a mostrarsegli affabile e cortese,<br />
        e non negargli di fermar nel volto<br />
        talor le luci di pietade accese:<br />
        onde il pagan, che da lo stral fu colto<br />
        altre volte d’Amor, certezza prese,<br />
        non che speranza, che la donna bella<br />
        non saria a’ suo’ desir sempre ribella.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="61">
    <p>Con questa compagnia lieto e gioioso,<br />
        che sì gli satisfà, sì gli diletta,<br />
        essendo presso all’ora ch’a riposo<br />
        la fredda notte ogni animale alletta,<br />
        vedendo il sol già basso e mezzo ascoso,<br />
        comminciò a cavalcar con maggior fretta;<br />
        tanto ch’udì sonar zuffoli e canne,<br />
        e vide poi fumar ville e capanne.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="62">
    <p>Erano pastorali alloggiamenti,<br />
        miglior stanza e più commoda, che bella.<br />
        Quivi il guardian cortese degli armenti<br />
        onorò il cavalliero e la donzella,<br />
        tanto che si chiamar da lui contenti;<br />
        che non pur per cittadi e per castella,<br />
        ma per tugurii ancora e per fenili<br />
        spesso si trovan gli uomini gentili.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="63">
    <p>Quel che fosse dipoi fatto all’oscuro<br />
        tra Doralice e il figlio d’Agricane,<br />
        a punto racontar non m’assicuro;<br />
        sì ch’al giudicio di ciascun rimane.<br />
        Creder si può che ben d’accordo furo;<br />
        che si levar più allegri la dimane,<br />
        e Doralice ringraziò il pastore,<br />
        che nel suo albergo l’avea fatto onore.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="64">
    <p>Indi d’uno in un altro luogo errando,<br />
        si ritrovaro al fin sopra un bel fiume<br />
        che con silenzio al mar va declinando,<br />
        e se vada o se stia, mal si prosume;<br />
        limpido e chiaro sì, ch’in lui mirando,<br />
        senza contesa al fondo porta il lume.<br />
        In ripa a quello, a una fresca ombra e bella,<br />
        trovar dui cavallieri e una donzella.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="65">
    <p>Or l’alta fantasia, ch’un sentier solo<br />
        non vuol ch’i’ segua ognor, quindi mi guida,<br />
        e mi ritorna ove il moresco stuolo<br />
        assorda di rumor Francia e di grida,<br />
        d’intorno il padiglione ove il figliuolo<br />
        del re Troiano il santo Imperio sfida,<br />
        e Rodomonte audace se gli vanta<br />
        arder Parigi e spianar Roma santa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="66">
    <p>Venuto ad Agramante era all’orecchio,<br />
        che già l’Inglesi avean passato il mare:<br />
        però Marsilio e il re del Garbo vecchio<br />
        e gli altri capitan fece chiamare.<br />
        Consiglian tutti a far grande apparecchio,<br />
        sì che Parigi possino espugnare.<br />
        Ponno esser certi che più non s’espugna,<br />
        se nol fan prima che l’aiuto giugna.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="67">
    <p>Già scale innumerabili per questo<br />
        da’ luoghi intorno avea fatto raccorre,<br />
        et asse e travi, e vimine contesto,<br />
        che lo poteano a diversi usi porre;<br />
        e navi e ponti: e più facea che ’l resto,<br />
        il primo e il secondo ordine disporre<br />
        a dar l’assalto; et egli vuol venire<br />
        tra quei che la città denno assalire.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="68">
    <p>L’imperatore il dì che ’l dì precesse<br />
        de la battaglia, fe’ dentro a Parigi<br />
        per tutto celebrare uffici e messe<br />
        a preti, a frati bianchi, neri e bigi;<br />
        e le gente che dianzi eran confesse,<br />
        e di man tolte agl’inimici stigi,<br />
        tutti communicar, non altramente<br />
        ch’avessino a morire il dì seguente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="69">
    <p>Et egli tra baroni e paladini,<br />
        principi et oratori, al maggior tempio<br />
        con molta religione a quei divini<br />
        atti intervenne, e ne diè agli altri esempio.<br />
        Con le man giunte e gli occhi al ciel supini,<br />
        disse: – Signor, ben ch’io sia iniquo et empio,<br />
        non voglia tua bontà, pel mio fallire,<br />
        che ’l tuo popul fedele abbia a patire.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="70">
    <p>E se gli è tuo voler ch’egli patisca,<br />
        e ch’abbia il nostro error degni supplici,<br />
        almen la punizion si differisca<br />
        sì, che per man non sia de’ tuoi nemici;<br />
        che quando lor d’uccider noi sortisca,<br />
        che nome avemo pur d’esser tuo’ amici,<br />
        i pagani diran che nulla puoi,<br />
        che perir lasci i partigiani tuoi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="71">
    <p>E per un che ti sia fatto ribelle,<br />
        cento ti si faran per tutto il mondo;<br />
        tal che la legge falsa di Babelle<br />
        caccierà la tua fede e porrà al fondo.<br />
        Difendi queste genti, che son quelle<br />
        che ’l tuo sepulcro hanno purgato e mondo<br />
        da’ brutti cani, e la tua santa Chiesa<br />
        con li vicarii suoi spesso difesa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="72">
    <p>So che i meriti nostri atti non sono<br />
        a satisfare al debito d’un’oncia;<br />
        né devemo sperar da te perdono,<br />
        se riguardiamo a nostra vita sconcia:<br />
        ma se vi aggiugni di tua grazia il dono,<br />
        nostra ragion fia ragguagliata e concia;<br />
        né del tuo aiuto disperar possiamo,<br />
        qualor di tua pietà ci ricordiamo. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="73">
    <p>Così dicea l’imperator devoto,<br />
        con umiltade e contrizion di core.<br />
        Giunse altri prieghi e convenevol voto<br />
        al gran bisogno e all’alto suo splendore.<br />
        Non fu il caldo pregar d’effetto voto;<br />
        però che ’l genio suo, l’angel migliore,<br />
        i prieghi tolse, e spiegò al ciel le penne,<br />
        et a narrare al Salvator li venne.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="74">
    <p>E furo altri infiniti in quello instante<br />
        da tali messaggier portati a Dio;<br />
        che come gli ascoltar l’anime sante,<br />
        dipinte di pietade il viso pio,<br />
        tutte miraro il sempiterno Amante,<br />
        e gli mostraro il commun lor disio,<br />
        che la giusta orazion fosse esaudita<br />
        del populo cristian che chiedea aita.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="75">
    <p>E la Bontà ineffabile, ch’invano<br />
        non fu pregata mai da cor fedele,<br />
        leva gli occhi pietosi, e fa con mano<br />
        cenno che venga a sé l’angel Michele.<br />
        – Va – gli disse – all’esercito cristiano<br />
        che dianzi in Picardia calò le vele,<br />
        e al muro di Parigi l’appresenta<br />
        sì, che ’l campo nimico non lo senta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="76">
    <p>Truova prima il Silenzio, e da mia parte<br />
        gli di’ che teco a questa impresa venga;<br />
        ch’egli ben proveder con ottima arte<br />
        saprà di quanto proveder convenga.<br />
        Fornito questo, subito va in parte<br />
        dove il suo seggio la Discordia tenga:<br />
        dille che l’esca e il fucil seco prenda,<br />
        e nel campo de’ Mori il fuoco accenda;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="77">
    <p>e tra quei che vi son detti più forti<br />
        sparga tante zizzanie e tante liti,<br />
        che combattano insieme; et altri morti,<br />
        altri ne sieno presi, altri feriti,<br />
        e fuor del campo altri lo sdegno porti,<br />
        sì che il lor re poco di lor s’aiti. –<br />
        Non replica a tal detto altra parola<br />
        il benedetto augel, ma dal ciel vola.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="78">
    <p>Dovunque drizza Michel angel l’ale,<br />
        fuggon le nubi, e torna il ciel sereno.<br />
        Gli gira intorno un aureo cerchio, quale<br />
        veggian di notte lampeggiar baleno.<br />
        Seco pensa tra via, dove si cale<br />
        il celeste corrier per fallir meno<br />
        a trovar quel nimico di parole,<br />
        a cui la prima commission far vuole.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="79">
    <p>Vien scorrendo ov’egli abiti, ov’egli usi;<br />
        e se accordaro infin tutti i pensieri,<br />
        che de frati e de monachi rinchiusi<br />
        lo può trovare in chiese e in monasteri,<br />
        dove sono i parlari in modo esclusi,<br />
        che ’l Silenzio, ove cantano i salteri,<br />
        ove dormeno, ove hanno la piatanza,<br />
        e finalmente è scritto in ogni stanza.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="80">
    <p>Credendo quivi ritrovarlo, mosse<br />
        con maggior fretta le dorate penne;<br />
        e di veder ch’ancor Pace vi fosse,<br />
        Quiete e Carità, sicuro tenne.<br />
        Ma da la opinion sua ritrovosse<br />
        tosto ingannato, che nel chiostro venne:<br />
        non è Silenzio quivi; e gli fu ditto<br />
        che non v’abita più, fuor che in iscritto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="81">
    <p>Né Pietà, né Quiete, né Umiltade,<br />
        né quivi Amor, né quivi Pace mira.<br />
        Ben vi fur già, ma ne l’antiqua etade;<br />
        che le cacciar Gola, Avarizia et Ira,<br />
        Superbia, Invidia, Inerzia e Crudeltade.<br />
        Di tanta novità l’angel si ammira:<br />
        andò guardando quella brutta schiera,<br />
        e vide ch’anco la Discordia v’era.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="82">
    <p>Quella che gli avea detto il Padre eterno,<br />
        dopo il Silenzio, che trovar dovesse.<br />
        Pensato avea di far la via d’Averno,<br />
        che si credea che tra’ dannati stesse;<br />
        e ritrovolla in questo nuovo inferno<br />
        (chi ’l crederia?) tra santi ufficii e messe.<br />
        Par di strano a Michel ch’ella vi sia,<br />
        che per trovar credea di far gran via.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="83">
    <p>La conobbe al vestir di color cento,<br />
        fatto a liste inequali et infinite,<br />
        ch’or la cuoprono or no; che i passi e ’l vento<br />
        le giano aprendo, ch’erano sdrucite.<br />
        I crini avea qual d’oro e qual d’argento,<br />
        e neri e bigi, e aver pareano lite;<br />
        altri in treccia, altri in nastro eran raccolti,<br />
        molti alle spalle, alcuni al petto sciolti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="84">
    <p>Di citatorie piene e di libelli,<br />
        d’essamine e di carte di procure<br />
        avea le mani e il seno, e gran fastelli<br />
        di chiose, di consigli e di letture;<br />
        per cui le facultà de’ poverelli<br />
        non sono mai ne le città sicure.<br />
        Avea dietro e dinanzi e d’ambi i lati,<br />
        notai, procuratori et avocati.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="85">
    <p>La chiama a sé Michele, e le commanda<br />
        che tra i più forti Saracini scenda,<br />
        e cagion truovi, che con memoranda<br />
        ruina insieme a guerreggiar gli accenda.<br />
        Poi del Silenzio nuova le domanda:<br />
        facilmente esser può ch’essa n’intenda,<br />
        sì come quella ch’accendendo fochi<br />
        di qua e di là, va per diversi lochi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="86">
    <p>Rispose la Discordia: – Io non ho a mente<br />
        in alcun loco averlo mai veduto:<br />
        udito l’ho ben nominar sovente,<br />
        e molto commendarlo per astuto.<br />
        Ma la Fraude, una qui di nostra gente,<br />
        che compagnia talvolta gli ha tenuto,<br />
        penso che dir te ne saprà novella; –<br />
        e verso una alzò il dito, e disse: – È quella. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="87">
    <p>Avea piacevol viso, abito onesto,<br />
        un umil volger d’occhi, un andar grave,<br />
        un parlar sì benigno e sì modesto,<br />
        che parea Gabriel che dicesse: Ave.<br />
        Era brutta e deforme in tutto il resto:<br />
        ma nascondea queste fattezze prave<br />
        con lungo abito e largo; e sotto quello,<br />
        attosicato avea sempre il coltello.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="88">
    <p>Domanda a costei l’angelo, che via<br />
        debba tener, sì che ’l Silenzio truove.<br />
        Disse la Fraude: – Già costui solia<br />
        fra virtudi abitare, e non altrove,<br />
        con Benedetto e con quelli d’Elia<br />
        ne le badie, quando erano ancor nuove:<br />
        fe’ ne le scuole assai de la sua vita<br />
        al tempo di Pitagora e d’Archita.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="89">
    <p>Mancati quei filosofi e quei santi<br />
        che lo solean tener pel camin ritto,<br />
        dagli onesti costumi ch’avea inanti,<br />
        fece alle sceleraggini tragitto.<br />
        Comminciò andar la notte con gli amanti,<br />
        indi coi ladri, e fare ogni delitto.<br />
        Molto col Tradimento egli dimora:<br />
        veduto l’ho con l’Omicidio ancora.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="90">
    <p>Con quei che falsan le monete ha usanza<br />
        di ripararsi in qualche buca scura.<br />
        Così spesso compagni muta e stanza,<br />
        che ’l ritrovarlo ti saria ventura;<br />
        ma pur ho d’insegnartelo speranza:<br />
        se d’arrivare a mezza notte hai cura<br />
        alla casa del Sonno, senza fallo<br />
        potrai (che quivi dorme) ritrovallo. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="91">
    <p>Ben che soglia la Fraude esser bugiarda,<br />
        pur è tanto il suo dir simile al vero,<br />
        che l’angelo le crede; indi non tarda<br />
        a volarsene fuor del monastero.<br />
        Tempra il batter de l’ale, e studia e guarda<br />
        giungere in tempo al fin del suo sentiero,<br />
        ch’alla casa del Sonno (che ben dove<br />
        era sapea) questo Silenzio truove.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="92">
    <p>Giace in Arabia una valletta amena,<br />
        lontana da cittadi e da villaggi,<br />
        ch’all’ombra di duo monti è tutta piena<br />
        d’antiqui abeti e di robusti faggi.<br />
        Il sole indarno il chiaro dì vi mena;<br />
        che non vi può mai penetrar coi raggi,<br />
        sì gli è la via da folti rami tronca:<br />
        e quivi entra sotterra una spelonca.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="93">
    <p>Sotto la negra selva una capace<br />
        e spaziosa grotta entra nel sasso,<br />
        di cui la fronte l’edera seguace<br />
        tutta aggirando va con storto passo.<br />
        In questo albergo il grave Sonno giace;<br />
        l’Ozio da un canto corpulento e grasso,<br />
        da l’altro la Pigrizia in terra siede,<br />
        che non può andare, e mal reggersi in piede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="94">
    <p>Lo smemorato Oblio sta su la porta:<br />
        non lascia entrar, né riconosce alcuno;<br />
        non ascolta imbasciata, né riporta;<br />
        e parimente tien cacciato ognuno.<br />
        Il Silenzio va intorno, e fa la scorta;<br />
        ha le scarpe di feltro, e ’l mantel bruno;<br />
        et a quanti n’incontra, di lontano,<br />
        che non debban venir, cenna con mano.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="95">
    <p>Se gli accosta all’orecchio, e pianamente<br />
        l’angel gli dice: – Dio vuol che tu guidi<br />
        a Parigi Rinaldo con la gente<br />
        che per dar, mena, al suo signor sussidi:<br />
        ma che lo facci tanto chetamente,<br />
        ch’alcun de’ Saracin non oda i gridi;<br />
        sì che più tosto che ritruovi il calle<br />
        la Fama d’avisar, gli abbia alle spalle. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="96">
    <p>Altrimente il Silenzio non rispose,<br />
        che col capo accennando che faria;<br />
        e dietro ubidiente se gli pose;<br />
        e furo al primo volo in Picardia.<br />
        Michel mosse le squadre coraggiose,<br />
        e fe’ lor breve un gran tratto di via;<br />
        sì che in un dì a Parigi le condusse,<br />
        né alcun s’avide che miracol fusse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="97">
    <p>Discorreva il Silenzio, e tuttavolta,<br />
        e dinanzi alle squadre e d’ogn’intorno,<br />
        facea girare un’alta nebbia in volta,<br />
        et avea chiaro ogn’altra parte il giorno;<br />
        e non lasciava questa nebbia folta,<br />
        che s’udisse di fuor tromba né corno:<br />
        poi n’andò tra’ pagani e menò seco<br />
        un non so che, ch’ognun fe’ sordo e cieco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="98">
    <p>Mentre Rinaldo in tal fretta venia,<br />
        che ben parea da l’angelo condotto,<br />
        e con silenzio tal, che non s’udia<br />
        nel campo saracin farsene motto;<br />
        il re Agramante avea la fanteria<br />
        messo ne’ borghi di Parigi, e sotto<br />
        le minacciate mura in su la fossa,<br />
        per far quel dì l’estremo di sua possa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="99">
    <p>Chi può contar l’esercito che mosso<br />
        questo dì contra Carlo ha ’l re Agramante,<br />
        conterà ancora in su l’ombroso dosso<br />
        del silvoso Apennin tutte le piante;<br />
        dirà quante onde, quando è il mar più grosso,<br />
        bagnano i piedi al mauritano Atlante;<br />
        e per quanti occhi il ciel le furtive opre<br />
        degli amatori a mezza notte scuopre.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="100">
    <p>Le campane si sentono a martello<br />
        di spessi colpi e spaventosi tocche;<br />
        si vede molto, in questo tempio e in quello,<br />
        alzar di mano e dimenar di bocche.<br />
        Se ’l tesoro paresse a Dio sì bello,<br />
        come alle nostre openioni sciocche,<br />
        questo era il dì che ’l santo consistoro<br />
        fatto avria in terra ogni sua statua d’oro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="101">
    <p>S’odon ramaricare i vecchi giusti,<br />
        che s’erano serbati in quelli affanni,<br />
        e nominar felici i sacri busti<br />
        composti in terra già molti e molt’anni.<br />
        Ma gli animosi gioveni robusti<br />
        che miran poco i lor propinqui danni,<br />
        sprezzando le ragion de’ più maturi,<br />
        di qua di là vanno correndo a’ muri.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="102">
    <p>Quivi erano baroni e paladini,<br />
        re, duci, cavallier, marchesi e conti,<br />
        soldati forestieri e cittadini,<br />
        per Cristo e pel suo onore a morir pronti;<br />
        che per uscire adosso ai Saracini,<br />
        pregan l’imperator ch’abbassi i ponti.<br />
        Gode egli di veder l’animo audace,<br />
        ma di lasciarli uscir non li compiace.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="103">
    <p>E li dispone in oportuni lochi,<br />
        per impedire ai barbari la via:<br />
        là si contenta che ne vadan pochi,<br />
        qua non basta una grossa compagnia;<br />
        alcuni han cura maneggiare i fuochi,<br />
        le machine altri, ove bisogno sia.<br />
        Carlo di qua di là non sta mai fermo:<br />
        va soccorrendo, e fa per tutto schermo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="104">
    <p>Siede Parigi in una gran pianura,<br />
        ne l’ombilico a Francia, anzi nel core,<br />
        gli passa la riviera entro le mura,<br />
        e corre, et esce in altra parte fuore.<br />
        Ma fa un’isola prima, e v’assicura<br />
        de la città una parte, e la migliore;<br />
        l’altre due (ch’in tre parti è la gran terra)<br />
        di fuor la fossa, e dentro il fiume serra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="105">
    <p>Alla città, che molte miglia gira,<br />
        da molte parti si può dar battaglia:<br />
        ma perché sol da un canto assalir mira,<br />
        né volentier l’esercito sbarraglia,<br />
        oltre il fiume Agramante si ritira<br />
        verso ponente, acciò che quindi assaglia;<br />
        però che né cittade né campagna<br />
        ha dietro, se non sua, fin alla Spagna.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="106">
    <p>Dovunque intorno il gran muro circonda,<br />
        gran munizioni avea già Carlo fatte,<br />
        fortificando d’argine ogni sponda<br />
        con scannafossi dentro e case matte;<br />
        onde entra ne la terra, onde esce l’onda,<br />
        grossissime catene aveva tratte:<br />
        ma fece, più ch’altrove, provedere<br />
        là dove avea più causa di temere.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="107">
    <p>Con occhi d’Argo il figlio di Pipino<br />
        previde ove assalir dovea Agramante;<br />
        e non fece disegno il Saracino,<br />
        a cui non fosse riparato inante.<br />
        Con Ferraù, Isoliero, Serpentino,<br />
        Grandonio, Falsirone e Balugante,<br />
        e con ciò che di Spagna avea menato,<br />
        restò Marsilio alla campagna armato.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="108">
    <p>Sobrin gli era a man manca in ripa a Senna,<br />
        con Pulian, con Dardinel d’Almonte,<br />
        col re d’Oran, ch’esser gigante accenna,<br />
        lungo sei braccia dai piedi alla fronte.<br />
        Deh perché a muover men son io la penna,<br />
        che quelle genti a muover l’arme pronte?<br />
        che ’l re di Sarza pien d’ira e di sdegno,<br />
        grida e bestemmia, e non può star più a segno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="109">
    <p>Come assalire o vasi pastorali,<br />
        o le dolci reliquie de’ convivi<br />
        soglion con rauco suon di stridule ali<br />
        le impronte mosche a’ caldi giorni estivi;<br />
        come li storni a’ rosseggianti pali<br />
        vanno de mature uve: così quivi,<br />
        empiendo il ciel di grida e di rumori,<br />
        veniano a dare il fiero assalto i Mori.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="110">
    <p>L’esercito cristian sopra le mura<br />
        con lancie, spade e scure e pietre e fuoco<br />
        difende la città senza paura,<br />
        e il barbarico orgoglio estima poco;<br />
        e dove Morte uno et un altro fura,<br />
        non è chi per viltà ricusi il loco.<br />
        Tornano i Saracin giù ne le fosse<br />
        a furia di ferite e di percosse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="111">
    <p>Non ferro solamente vi s’adopra,<br />
        ma grossi massi, e merli integri e saldi,<br />
        e muri dispiccati con molt’opra,<br />
        tetti di torri, e gran pezzi di spaldi.<br />
        L’acque bollenti che vengon di sopra,<br />
        portano a’ Mori insupportabil caldi;<br />
        e male a questa pioggia si resiste,<br />
        ch’entra per gli elmi, e fa acciecar le viste.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="112">
    <p>E questa più nocea che ’l ferro quasi:<br />
        or che de’ far la nebbia di calcine?<br />
        or che doveano far li ardenti vasi<br />
        con olio e zolfo e peci e trementine?<br />
        I cerchii in munizion non son rimasi,<br />
        che d’ogn’intorno hanno di fiamma il crine:<br />
        questi, scagliati per diverse bande,<br />
        mettono a’ Saracini aspre ghirlande.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="113">
    <p>Intanto il re di Sarza avea cacciato<br />
        sotto le mura la schiera seconda,<br />
        da Buraldo, da Ormida accompagnato,<br />
        quel Garamante, e questo di Marmonda.<br />
        Clarindo e Soridan gli sono allato,<br />
        né par che ’l re di Setta si nasconda;<br />
        segue il re di Marocco e quel di Cosca,<br />
        ciascun perché il valor suo si conosca.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="114">
    <p>Ne la bandiera, ch’è tutta vermiglia,<br />
        Rodomonte di Sarza il leon spiega,<br />
        che la feroce bocca ad una briglia<br />
        che gli pon la sua donna, aprir non niega.<br />
        Al leon se medesimo assimiglia;<br />
        e per la donna che lo frena e lega,<br />
        la bella Doralice ha figurata,<br />
        figlia di Stordilan re di Granata:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="115">
    <p>quella che tolto avea, come io narrava,<br />
        re Mandricardo, e dissi dove e a cui.<br />
        Era costei che Rodomonte amava<br />
        più che ’l suo regno e più che gli occhi sui;<br />
        e cortesia e valor per lei mostrava,<br />
        non già sapendo ch’era in forza altrui:<br />
        se saputo l’avesse, allora allora<br />
        fatto avria quel che fe’ quel giorno ancora.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="116">
    <p>Sono appoggiate a un tempo mille scale,<br />
        che non han men di dua per ogni grado.<br />
        Spinge il secondo quel ch’inanzi sale;<br />
        che ’l terzo lui montar fa suo mal grado.<br />
        Chi per virtù, chi per paura vale:<br />
        convien ch’ognun per forza entri nel guado;<br />
        che qualunque s’adagia, il re d’Algiere,<br />
        Rodomonte crudele, uccide o fere.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="117">
    <p>Ognun dunque si sforza di salire<br />
        tra il fuoco e le ruine in su le mura.<br />
        Ma tutti gli altri guardano, se aprire<br />
        veggiano passo ove sia poca cura:<br />
        sol Rodomonte sprezza di venire,<br />
        se non dove la via meno è sicura.<br />
        Dove nel caso disperato e rio<br />
        gli altri fan voti, egli bestemmia Dio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="118">
    <p>Armato era d’un forte e duro usbergo,<br />
        che fu di drago una scagliosa pelle.<br />
        Di questo già si cinse il petto e ’l tergo<br />
        quello avol suo ch’edificò Babelle,<br />
        e si pensò cacciar de l’aureo albergo,<br />
        e torre a Dio il governo de le stelle:<br />
        l’elmo e lo scudo fece far perfetto,<br />
        e il brando insieme; e solo a questo effetto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="119">
    <p>Rodomonte non già men di Nembrotte<br />
        indomito, superbo e furibondo,<br />
        che d’ire al ciel non tarderebbe a notte,<br />
        quando la strada si trovasse al mondo,<br />
        quivi non sta a mirar s’intere o rotte<br />
        sieno le mura, o s’abbia l’acqua fondo:<br />
        passa la fossa, anzi la corre e vola,<br />
        ne l’acqua e nel pantan fin alla gola.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="120">
    <p>Di fango brutto, e molle d’acqua vanne<br />
        tra il foco e i sassi e gli archi e le balestre,<br />
        come andar suol tra le palustri canne<br />
        de la nostra Mallea porco silvestre,<br />
        che col petto, col grifo e con le zanne<br />
        fa, dovunque si volge, ample finestre.<br />
        Con lo scudo alto il Saracin sicuro<br />
        ne vien sprezzando il ciel, non che quel muro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="121">
    <p>Non sì tosto all’asciutto è Rodomonte,<br />
        che giunto si sentì su le bertresche<br />
        che dentro alla muraglia facean ponte<br />
        capace e largo alle squadre francesche.<br />
        Or si vede spezzar più d’una fronte,<br />
        far chieriche maggior de le fratesche,<br />
        braccia e capi volare; e ne la fossa<br />
        cader da’ muri una fiumana rossa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="122">
    <p>Getta il pagan lo scudo, e a duo man prende<br />
        la crudel spada, e giunge il duca Arnolfo.<br />
        Costui venia di là dove discende<br />
        l’acqua del Reno nel salato golfo.<br />
        Quel miser contra lui non si difende<br />
        meglio che faccia contra il fuoco il zolfo;<br />
        e cade in terra, e dà l’ultimo crollo,<br />
        dal capo fesso un palmo sotto il collo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="123">
    <p>Uccise di rovescio in una volta<br />
        Anselmo, Oldrado, Spineloccio e Prando:<br />
        il luogo stretto e la gran turba folta<br />
        fece girar sì pienamente il brando.<br />
        Fu la prima metade a Fiandra tolta,<br />
        l’altra scemata al populo normando.<br />
        Divise appresso da la fronte al petto,<br />
        et indi al ventre, il maganzese Orghetto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="124">
    <p>Getta da’ merli Andropono e Moschino<br />
        giù ne la fossa: il primo è sacerdote;<br />
        non adora il secondo altro che ’l vino,<br />
        e le bigonce a un sorso n’ha già vuote.<br />
        Come veneno e sangue viperino<br />
        l’acque fuggia quanto fuggir si puote;<br />
        or quivi muore; e quel che più l’annoia,<br />
        è ’l sentir che ne l’acqua se ne muoia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="125">
    <p>Tagliò in due parti il provenzal Luigi,<br />
        e passò il petto al tolosano Arnaldo.<br />
        Di Torse Oberto, Claudio, Ugo e Dionigi<br />
        mandar lo spirto fuor col sangue caldo;<br />
        e presso a questi, quattro da Parigi,<br />
        Gualtiero, Satallone, Odo et Ambaldo,<br />
        et altri molti: et io non saprei come<br />
        di tutti nominar la patria e il nome.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="126">
    <p>La turba dietro a Rodomonte presta<br />
        le scale appoggia, e monta in più d’un loco.<br />
        Quivi non fanno i Parigin più testa;<br />
        che la prima difesa lor val poco.<br />
        San ben ch’agli nemici assai più resta<br />
        dentro da fare, e non l’avran da gioco;<br />
        perché tra il muro e l’argine secondo<br />
        discende il fosso orribile e profondo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="127">
    <p>Oltra che i nostri facciano difesa<br />
        dal basso all’alto, e mostrino valore;<br />
        nuova gente succede alla contesa<br />
        sopra l’erta pendice interiore,<br />
        che fa con lancie e con saette offesa<br />
        alla gran moltitudine di fuore,<br />
        che credo ben, che saria stata meno,<br />
        se non v’era il figliuol del re Ulieno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="128">
    <p>Egli questi conforta, e quei riprende,<br />
        e lor mal grado inanzi se gli caccia:<br />
        ad altri il petto, ad altri il capo fende,<br />
        che per fuggir veggia voltar la faccia.<br />
        Molti ne spinge et urta; alcuni prende<br />
        pei capelli, pel collo e per le braccia:<br />
        e sozzopra là giù tanti ne getta,<br />
        che quella fossa a capir tutti è stretta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="129">
    <p>Mentre lo stuol de’ barbari si cala,<br />
        anzi trabocca al periglioso fondo,<br />
        et indi cerca per diversa scala<br />
        di salir sopra l’argine secondo;<br />
        il re di Sarza (come avesse un’ala<br />
        per ciascun de’ suoi membri) levò il pondo<br />
        di sì gran corpo e con tant’arme indosso,<br />
        e netto si lanciò di là dal fosso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="130">
    <p>Poco era men di trenta piedi, o tanto,<br />
        et egli il passò destro come un veltro,<br />
        e fece nel cader strepito, quanto<br />
        avesse avuto sotto i piedi il feltro:<br />
        et a questo et a quello affrappa il manto,<br />
        come sien l’arme di tenero peltro,<br />
        e non di ferro, anzi pur sien di scorza:<br />
        tal la sua spada, e tanta è la sua forza!<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="131">
    <p>In questo tempo i nostri, da chi tese<br />
        l’insidie son ne la cava profonda,<br />
        che v’han scope e fascine in copia stese,<br />
        intorno a quai di molta pece abonda<br />
        (né però alcuna si vede palese,<br />
        ben che n’è piena l’una e l’altra sponda<br />
        dal fondo cupo insino all’orlo quasi),<br />
        e senza fin v’hanno appiattati vasi,<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="132">
    <p>qual con salnitro, qual con oglio, quale<br />
        con zolfo, qual con altra simil esca;<br />
        i nostri in questo tempo, perché male<br />
        ai Saracini il folle ardir riesca,<br />
        ch’eran nel fosso, e per diverse scale<br />
        credean montar su l’ultima bertresca;<br />
        udito il segno da oportuni lochi,<br />
        di qua e di là fenno avampare i fochi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="133">
    <p>Tornò la fiamma sparsa, tutta in una,<br />
        che tra una ripa e l’altra ha ’l tutto pieno;<br />
        e tanto ascende in alto, ch’alla luna<br />
        può d’appresso asciugar l’umido seno.<br />
        Sopra si volve oscura nebbia e bruna,<br />
        che ’l sole adombra, e spegne ogni sereno.<br />
        Sentesi un scoppio in un perpetuo suono,<br />
        simile a un grande e spaventoso tuono.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="134">
    <p>Aspro concento, orribile armonia<br />
        d’alte querele, d’ululi e di strida<br />
        de la misera gente che peria<br />
        nel fondo per cagion de la sua guida,<br />
        istranamente concordar s’udia<br />
        col fiero suon de la fiamma omicida.<br />
        Non più, Signor, non più di questo canto;<br />
        ch’io son già rauco, e vo’ posarmi alquanto.<br />
  </div>
</div>

<script>
  document.querySelectorAll('.annotated').forEach(function(el) {
    const tooltip = document.createElement('div');
    tooltip.className = 'tooltip';
    tooltip.innerText = el.dataset.annotation;
    el.appendChild(tooltip);

    el.addEventListener('mouseenter', function() {
      tooltip.style.display = 'block';
      const rect = el.getBoundingClientRect();
      tooltip.style.left = (el.offsetWidth / 2) + 'px';
      tooltip.style.top = '1.5em';
    });

    el.addEventListener('mouseleave', function() {
      tooltip.style.display = 'none';
    });
  });
</script>

</body>
</html>

