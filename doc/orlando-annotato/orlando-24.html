<!DOCTYPE html>
<html lang="it">
<head>
<meta charset="UTF-8">
<title>Annotated Orlando Furioso</title>
<style>
  body {
    font-family: "Garamond", "Georgia", serif;
    line-height: 1.6;
    margin: 2em auto;
    max-width: 900px;
    counter-reset: octave;
  }

  .octave-wrapper {
    display: flex;
    align-items: flex-start;
    margin-bottom: 1.8em;
  }

  .margin-note {
    flex: 0 0 180px;         /* width of margin column */
    font-size: 0.9em;
    color: #666;
    padding-right: 1em;
    border-right: 1px solid #ddd;
    margin-right: 1em;
  }

  .octave {
    flex: 1;
    counter-increment: octave;
  }

  .octave::before {
    content: "Ottava " counter(octave);
    display: block;
    font-weight: bold;
    color: #444;
    margin-bottom: 0.3em;
  }

  .annotated {
    color: #0044cc;
    cursor: pointer;
    position: relative;
  }

  /* tooltip styling */
  .tooltip {
    position: absolute;
    background: #fff8c6;
    border: 1px solid #e0d97a;
    padding: 6px 10px;
    border-radius: 6px;
    box-shadow: 1px 2px 6px rgba(0, 0, 0, 0.2);
    font-size: 0.9em;
    width: 250px;
    max-width: 500px;
    z-index: 100;
    display: none;
    white-space: normal; /* allows wrapping */

  }
</style>
</head>
<body>
<table>
<tr><td><h1><center>Orlando Furioso: Canto XXIV (annotato)</center></h1></td></tr>
<td><br></td>
<tr><td><table>
<tr><td align="left"><h2><a href="orlando-23.html">Prev. (Canto XXIII)</a></h2></td><td align="right"><h2><a href="orlando-25.html">Next. (Canto XXV)</h2></a></td></tr>
</table></td></tr>
</table>
  </div>
</div>

<div class="octave-wrapper">
  <div class="margin-note">

  </div>  <div class="octave" number="1">
    <p>Studisi ognun giovare altrui; che rade<br />
        volte il ben far senza il suo premio fia:<br />
        e se pur senza, almen non te ne accade<br />
        morte né danno né ignominia ria.<br />
        Chi nuoce altrui, tardi o per tempo cade<br />
        il debito a scontar, che non s’oblia.<br />
        Dice il proverbio, ch’a trovar si vanno<br />
        gli uomini spesso, e i monti fermi stanno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="2">
    <p>Or vedi quel ch’a Pinabello avviene<br />
        per essersi portato iniquamente:<br />
        è giunto in somma alle dovute pene,<br />
        dovute e giuste alla sua ingiusta mente.<br />
        E Dio, che le più volte non sostiene<br />
        veder patire a torto uno innocente,<br />
        salvò la donna; e salverà ciascuno<br />
        che d’ogni fellonia viva digiuno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="3">
    <p>Credette Pinabel questa donzella<br />
        già d’aver morta, e colà giù sepulta;<br />
        né la pensava mai veder, non ch’ella<br />
        gli avesse a tor degli error suoi la multa.<br />
        Né il ritrovarsi in mezzo le castella<br />
        del padre, in alcun util gli risulta.<br />
        Quivi Altaripa era tra monti fieri<br />
        vicina al tenitorio di Pontieri.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="4">
    <p>Tenea quell’Altaripa il vecchio conte<br />
        Anselmo, di ch’uscì questo malvagio,<br />
        che, per fuggir la man di Chiaramonte,<br />
        d’amici e di soccorso ebbe disagio.<br />
        La donna al traditore a piè d’un monte<br />
        tolse l’indegna vita a suo grande agio;<br />
        che d’altro aiuto quel non si provede,<br />
        che d’alti gridi e di chiamar mercede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="5">
    <p>Morto ch’ella ebbe il falso cavalliero<br />
        che lei voluto avea già porre a morte,<br />
        volse tornare ove lasciò Ruggiero;<br />
        ma non lo consentì sua dura sorte,<br />
        che la fe’ traviar per un sentiero<br />
        che la portò dov’era spesso e forte,<br />
        dove più strano e più solingo il bosco,<br />
        lasciando il sol già il mondo all’aer fosco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="6">
    <p>Né sappiendo ella ove potersi altrove<br />
        la notte riparar, si fermò quivi<br />
        sotto le frasche in su l’erbette nuove,<br />
        parte dormendo, fin che ’l giorno arrivi,<br />
        parte mirando ora Saturno or Giove,<br />
        Venere e Marte e gli altri erranti divi;<br />
        ma sempre, o vegli o dorma, con la mente<br />
        contemplando Ruggier come presente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="7">
    <p>Spesso, di cor profondo ella sospira,<br />
        di pentimento e di dolor compunta,<br />
        ch’abbia in lei, più ch’amor, potuto l’ira.<br />
        – L’ira – dicea – m’ha dal mio amor disgiunta:<br />
        almen ci avessi io posta alcuna mira,<br />
        poi ch’avea pur la mala impresa assunta,<br />
        di saper ritornar donde io veniva;<br />
        che ben fui d’occhi e di memoria priva. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="8">
    <p>Queste et altre parole ella non tacque,<br />
        e molto più ne ragionò col core.<br />
        Il vento intanto di sospiri, e l’acque<br />
        di pianto facean pioggia di dolore.<br />
        Dopo una lunga aspettazion pur nacque<br />
        in oriente il disiato albore:<br />
        et ella prese il suo destrier ch’intorno<br />
        giva pascendo, et andò contra il giorno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="9">
    <p>Né molto andò, che si trovò all’uscita<br />
        del bosco, ove pur dianzi era il palagio,<br />
        là dove molti dì l’avea schernita<br />
        con tanto error l’incantator malvagio.<br />
        Ritrovò quivi Astolfo, che fornita<br />
        la briglia all’ippogrifo avea a grande agio,<br />
        e stava in gran pensier di Rabicano,<br />
        per non sapere a chi lasciarlo in mano.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="10">
    <p>A caso si trovò che fuor di testa<br />
        l’elmo allor s’avea tratto il paladino;<br />
        sì che tosto ch’uscì de la foresta,<br />
        Bradamante conobbe il suo cugino.<br />
        Di lontan salutollo, e con gran festa<br />
        gli corse, e l’abbracciò poi più vicino;<br />
        e nominossi, et alzò la visiera,<br />
        e chiaramente fe’ veder ch’ell’era.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="11">
    <p>Non potea Astolfo ritrovar persona<br />
        a chi il suo Rabican meglio lasciasse,<br />
        perché dovesse averne guardia buona<br />
        e renderglielo poi come tornasse,<br />
        de la figlia del duca di Dordona;<br />
        e parvegli che Dio gli la mandasse.<br />
        Vederla volentier sempre solea,<br />
        ma pel bisogno or più ch’egli n’avea.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="12">
    <p>Da poi che due e tre volte ritornati<br />
        fraternamente ad abbracciar si foro,<br />
        e si for l’uno a l’altro domandati<br />
        con molta affezion de l’esser loro;<br />
        Astolfo disse: – Ormai, se dei pennati<br />
        vo’ ’l paese cercar, troppo dimoro: –<br />
        et aprendo alla donna il suo pensiero,<br />
        veder le fece il volator destriero.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="13">
    <p>A lei non fu di molta maraviglia<br />
        veder spiegare a quel destrier le penne;<br />
        ch’altra volta, reggendogli la briglia<br />
        Atlante incantator, contra le venne;<br />
        e le fece doler gli occhi e le ciglia:<br />
        sì fisse dietro a quel volar le tenne<br />
        quel giorno, che da lei Ruggier lontano<br />
        portato fu per camin lungo e strano.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="14">
    <p>Astolfo disse a lei, che le volea<br />
        dar Rabican, che sì nel corso affretta,<br />
        che, se scoccando l’arco si movea,<br />
        si solea lasciar dietro la saetta;<br />
        e tutte l’arme ancor, quante n’avea,<br />
        che vuol che a Montalban gli le rimetta,<br />
        e gli le serbi fin al suo ritorno;<br />
        che non gli fanno or di bisogno intorno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="15">
    <p>Volendosene andar per l’aria a volo,<br />
        aveasi a far quanto potea più lieve.<br />
        Tiensi la spada e ’l corno, ancor che solo<br />
        bastargli il corno ad ogni risco deve,<br />
        Bradamante la lancia che ’l figliuolo<br />
        portò di Galafrone, anco riceve;<br />
        la lancia che di quanti ne percuote<br />
        fa le selle restar subito vote.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="16">
    <p>Salito Astolfo sul destrier volante,<br />
        lo fa mover per l’aria lento lento;<br />
        indi lo caccia sì, che Bradamante<br />
        ogni vista ne perde in un momento.<br />
        Così si parte col pilota inante<br />
        il nochier che gli scogli teme e ’l vento;<br />
        e poi che ’l porto e i liti a dietro lassa,<br />
        spiega ogni vela e inanzi ai venti passa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="17">
    <p>La donna, poi che fu partito il duca,<br />
        rimase in gran travaglio de la mente;<br />
        che non sa come a Montalban conduca<br />
        l’armatura e il destrier del suo parente;<br />
        però che ’l cuor le cuoce e le manuca<br />
        l’ingorda voglia e il desiderio ardente<br />
        di riveder Ruggier, che, se non prima,<br />
        a Vallombrosa ritrovar lo stima.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="18">
    <p>Stando quivi suspesa, per ventura<br />
        si vede inanzi giungere un villano,<br />
        dal qual fa rassettar quella armatura,<br />
        come si puote, e por su Rabicano;<br />
        poi di menarsi dietro gli diè cura<br />
        i duo cavalli, un carco e l’altro, a mano:<br />
        ella n’avea duo prima; ch’avea quello<br />
        sopra il qual levò l’altro a Pinabello.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="19">
    <p>Di Vallombrosa pensò far la strada,<br />
        che trovar quivi il suo Ruggier ha speme;<br />
        ma qual più breve o qual miglior vi vada,<br />
        poco discerne, e d’ire errando teme.<br />
        Il villan non avea de la contrada<br />
        pratica molta; et erreranno insieme.<br />
        Pur andare a ventura ella si messe,<br />
        dove pensò che ’l loco esser dovesse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="20">
    <p>Di qua di là si volse, né persona<br />
        incontrò mai da domandar la via.<br />
        Si trovò uscir del bosco in su la nona,<br />
        dove un castel poco lontan scopria,<br />
        il qual la cima a un monticel corona.<br />
        Lo mira, e Montalban le par che sia:<br />
        et era certo Montalbano; e in quello<br />
        avea la matre et alcun suo fratello.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="21">
    <p>Come la donna conosciuto ha il loco,<br />
        nel cor s’attrista, e più ch’i’ non so dire:<br />
        sarà scoperta, se si ferma un poco,<br />
        né più le sarà lecito a partire;<br />
        se non si parte, l’amoroso foco<br />
        l’arderà sì, che la farà morire:<br />
        non vedrà più Ruggier, né farà cosa<br />
        di quel ch’era ordinato a Vallombrosa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="22">
    <p>Stette alquanto a pensar; poi si risolse<br />
        di voler dar a Montalban le spalle:<br />
        e verso la badia pur si rivolse;<br />
        che quindi ben sapea qual era il calle.<br />
        Ma sua fortuna, o buona o trista, volse<br />
        che prima ch’ella uscisse de la valle,<br />
        scontrasse Alardo, un de’ fratelli sui;<br />
        né tempo di celarsi ebbe da lui.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="23">
    <p>Veniva da partir gli alloggiamenti<br />
        per quel contado a cavallieri e a fanti;<br />
        ch’ad instanzia di Carlo nuove genti<br />
        fatto avea de le terre circonstanti.<br />
        I saluti e i fraterni abbracciamenti<br />
        con le grate accoglienze andaro inanti;<br />
        e poi, di molte cose a paro a paro<br />
        tra lor parlando, in Montalban tornaro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="24">
    <p>Entrò la bella donna in Montalbano,<br />
        dove l’avea con lacrimosa guancia<br />
        Beatrice molto desiata invano,<br />
        e fattone cercar per tutta Francia.<br />
        Or quivi i baci e il giunger mano a mano<br />
        di matre e di fratelli estimò ciancia<br />
        verso gli avuti con Ruggier complessi,<br />
        ch’avrà ne l’alma eternamente impressi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="25">
    <p>Non potendo ella andar, fece pensiero<br />
        ch’a Vallombrosa altri in suo nome andasse<br />
        immantinente ad avisar Ruggiero<br />
        de la cagion ch’andar lei non lasciasse;<br />
        e lui pregar (s’era pregar mistero)<br />
        che quivi per suo amor si battezzasse,<br />
        e poi venisse a far quanto era detto,<br />
        sì che si desse al matrimonio effetto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="26">
    <p>Pel medesimo messo fe’ disegno<br />
        di mandar a Ruggiero il suo cavallo,<br />
        che gli solea tanto esser caro: e degno<br />
        d’essergli caro era ben senza fallo;<br />
        che non s’avria trovato in tutto ’l regno<br />
        dei Saracin, né sotto il signor Gallo,<br />
        più bel destrier di questo o più gagliardo,<br />
        eccetti Brigliador, soli, e Baiardo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="27">
    <p>Ruggier, quel dì che troppo audace ascese<br />
        su l’ippogrifo, e verso il ciel levosse,<br />
        lasciò Frontino, e Bradamante il prese<br />
        (Frontino, che ’l destrier così nomosse);<br />
        mandollo a Montalbano, e a buone spese<br />
        tener lo fece, e mai non cavalcosse,<br />
        se non per breve spazio e a picciol passo;<br />
        sì ch’era più che mai lucido e grasso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="28">
    <p>Ogni sua donna tosto, ogni donzella<br />
        pon seco in opra, e con suttil lavoro<br />
        fa sopra seta candida e morella<br />
        tesser ricamo di finissimo oro;<br />
        e di quel cuopre et orna briglia e sella<br />
        del buon destrier: poi sceglie una di loro,<br />
        figlia di Callitrefia sua nutrice,<br />
        d’ogni secreto suo fida uditrice.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="29">
    <p>Quanto Ruggier l’era nel core impresso,<br />
        mille volte narrato avea a costei;<br />
        la beltà, la virtude, i modi d’esso<br />
        esaltato l’avea fin sopra i dei.<br />
        A sé chiamolla, e disse: – Miglior messo<br />
        a tal bisogno elegger non potrei;<br />
        che di te né più fido né più saggio<br />
        imbasciator, Ippalca mia, non aggio. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="30">
    <p>Ippalca la donzella era nomata.<br />
        – Va, – le dice, e l’insegna ove de’ gire;<br />
        e pienamente poi l’ebbe informata<br />
        di quanto avesse al suo signore a dire;<br />
        e far la scusa se non era andata<br />
        al monaster: che non fu per mentire;<br />
        ma che Fortuna, che di noi potea<br />
        più che noi stessi, da imputar s’avea.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="31">
    <p>Montar la fece s’un ronzino, e in mano<br />
        la ricca briglia di Frontin le messe:<br />
        e se sì pazzo alcuno o sì villano<br />
        trovasse, che levar le lo volesse;<br />
        per fargli a una parola il cervel sano,<br />
        di chi fosse il destrier sol gli dicesse;<br />
        che non sapea sì ardito cavalliero,<br />
        che non tremasse al nome di Ruggiero.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="32">
    <p>Di molte cose l’ammonisce e molte,<br />
        che trattar con Ruggier abbia in sua vece;<br />
        le qual poi ch’ebbe Ippalca ben raccolte,<br />
        si pose in via, né più dimora fece.<br />
        Per strade e campi e selve oscure e folte<br />
        cavalcò de le miglia più di diece;<br />
        che non fu a darle noia chi venisse,<br />
        né a domandarla pur dove ne gisse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="33">
    <p>A mezzo il giorno, nel calar d’un monte,<br />
        in una stretta e malagevol via<br />
        si venne ad incontrar con Rodomonte,<br />
        ch’armato un piccol nano e a piè seguia.<br />
        Il Moro alzò ver lei l’altiera fronte,<br />
        e bestemmiò l’eterna Ierarchia,<br />
        poi che sì bel destrier, sì bene ornato,<br />
        non avea in man d’un cavallier trovato.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="34">
    <p>Avea giurato che ’l primo cavallo<br />
        torria per forza, che tra via incontrasse.<br />
        Or questo è stato il primo; e trovato hallo<br />
        più bello e più per lui, che mai trovasse:<br />
        ma torlo a una donzella gli par fallo;<br />
        e pur agogna averlo, e in dubbio stasse.<br />
        Lo mira, lo contempla, e dice spesso:<br />
        – Deh perché il suo signor non è con esso! –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="35">
    <p>– Deh ci fosse egli! – gli rispose Ippalca<br />
        che ti faria cangiar forse pensiero.<br />
        Assai più di te val chi lo cavalca,<br />
        né lo pareggia al mondo altro guerriero. –<br />
        – Chi è – le disse il Moro – che sì calca<br />
        l’onore altrui? – Rispose ella: – Ruggiero. –<br />
        E quel soggiunse: – Adunque il destrier voglio,<br />
        poi ch’a Ruggier, sì gran campion, lo toglio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="36">
    <p>Il qual, se sarà ver, come tu parli,<br />
        che sia sì forte, e più d’ogn’altro vaglia,<br />
        non che il destrier, ma la vettura darli<br />
        converrammi, e in suo albitrio fia la taglia.<br />
        Che Rodomonte io sono, hai da narrarli,<br />
        e che, se pur vorrà meco battaglia,<br />
        mi troverà; ch’ovunque io vada o stia,<br />
        mi fa sempre apparir la luce mia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="37">
    <p>Dovunque io vo, sì gran vestigio resta,<br />
        che non lo lascia il fulmine maggiore. –<br />
        Così dicendo, avea tornate in testa<br />
        le redine dorate al corridore:<br />
        sopra gli salta; e lacrimosa e mesta<br />
        rimane Ippalca, e spinta dal dolore<br />
        minaccia Rodomonte e gli dice onta:<br />
        non l’ascolta egli, e su pel poggio monta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="38">
    <p>Per quella via dove lo guida il nano<br />
        per trovar Mandricardo e Doralice,<br />
        gli viene Ippalca dietro di lontano,<br />
        e lo bestemmia sempre e maledice.<br />
        Ciò che di questo avvenne, altrove è piano.<br />
        Turpin, che tutta questa istoria dice,<br />
        fa qui digresso, e torna in quel paese<br />
        dove fu dianzi morto il Maganzese.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="39">
    <p>Dato avea a pena a quel loco le spalle<br />
        la figliuola d’Amon, ch’in fretta gia,<br />
        che v’arrivò Zerbin per altro calle<br />
        con la fallace vecchia in compagnia:<br />
        e giacer vide il corpo ne la valle<br />
        del cavallier, che non sa già chi sia;<br />
        ma, come quel ch’era cortese e pio,<br />
        ebbe pietà del caso acerbo e rio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="40">
    <p>Giaceva Pinabello in terra spento,<br />
        versando il sangue per tante ferite,<br />
        ch’esser doveano assai, se più di cento<br />
        spade in sua morte si fossero unite.<br />
        Il cavallier di Scozia non fu lento<br />
        per l’orme che di fresco eran scolpite<br />
        a porsi in avventura, se potea<br />
        saper chi l’omicidio fatto avea.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="41">
    <p>Et a Gabrina dice che l’aspette;<br />
        che senza indugio a lei farà ritorno.<br />
        Ella presso al cadavero si mette,<br />
        e fissamente vi pon gli occhi intorno;<br />
        perché, se cosa v’ha che le dilette,<br />
        non vuol ch’un morto invan più ne sia adorno,<br />
        come colei che fu, tra l’altre note,<br />
        quanto avara esser più femina puote.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="42">
    <p>Se di portarne il furto ascosamente<br />
        avesse avuto modo o alcuna speme,<br />
        la sopravesta fatta riccamente<br />
        gli avrebbe tolta, e le bell’arme insieme.<br />
        Ma quel che può celarsi agevolmente,<br />
        si piglia, e ’l resto fin al cor le preme.<br />
        Fra l’altre spoglie un bel cinto levonne,<br />
        e se ne legò i fianchi infra due gonne.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="43">
    <p>Poco dopo arrivò Zerbin, ch’avea<br />
        seguito invan di Bradamante i passi,<br />
        perché trovò il sentier che si torcea<br />
        in molti rami ch’ivano alti e bassi:<br />
        e poco omai del giorno rimanea,<br />
        né volea al buio star fra quelli sassi;<br />
        e per trovare albergo diè le spalle<br />
        con l’empia vecchia alla funesta valle.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="44">
    <p>Quindi presso a dua miglia ritrovaro<br />
        un gran castel che fu detto Altariva,<br />
        dove per star la notte si fermaro,<br />
        che già a gran volo inverso il ciel saliva.<br />
        Non vi ster molto, ch’un lamento amaro<br />
        l’orecchie d’ogni parte lor feriva;<br />
        e veggon lacrimar da tutti gli occhi,<br />
        come la cosa a tutto il popul tocchi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="45">
    <p>Zerbino dimandonne, e gli fu detto<br />
        che venut’era al cont’Anselmo aviso,<br />
        che fra duo monti in un sentiero istretto<br />
        giacea il suo figlio Pinabello ucciso.<br />
        Zerbin, per non ne dar di sé sospetto,<br />
        di ciò si finge nuovo, e abbassa il viso;<br />
        ma pensa ben, che senza dubbio sia<br />
        quel ch’egli trovò morto in su la via.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="46">
    <p>Dopo non molto la bara funebre<br />
        giunse, a splendor di torchi e di facelle,<br />
        là dove fece le strida più crebre<br />
        con un batter di man gire alle stelle,<br />
        e con più vena fuor de le palpebre<br />
        le lacrime inundar per le mascelle:<br />
        ma più de l’altre nubilose et atre<br />
        era la faccia del misero patre.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="47">
    <p>Mentre apparecchio si facea solenne<br />
        di grandi essequie e di funebri pompe,<br />
        secondo il modo et ordine che tenne<br />
        l’usanza antiqua e ch’ogni età corrompe;<br />
        da parte del signore un bando venne,<br />
        che tosto il popular strepito rompe,<br />
        e promette gran premio a chi dia aviso<br />
        chi stato sia che gli abbia il figlio ucciso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="48">
    <p>Di voce in voce e d’una in altra orecchia<br />
        il grido e ’l bando per la terra scorse,<br />
        fin che l’udì la scelerata vecchia<br />
        che di rabbia avanzò le tigri e l’orse;<br />
        e quindi alla ruina s’apparecchia<br />
        di Zerbino, o per l’odio che gli ha forse,<br />
        o per vantarsi pur, che sola priva<br />
        d’umanitade in uman corpo viva;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="49">
    <p>o fosse pur per guadagnarsi il premio:<br />
        a ritrovar n’andò quel signor mesto;<br />
        e dopo un verisimil suo proemio,<br />
        gli disse che Zerbin fatto avea questo:<br />
        e quel bel cinto si levò di gremio,<br />
        che ’l miser padre a riconoscer presto,<br />
        appresso il testimonio e tristo uffizio<br />
        de l’empia vecchia, ebbe per chiaro indizio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="50">
    <p>E lacrimando al ciel leva le mani,<br />
        che ’l figliuol non sarà senza vendetta.<br />
        Fa circundar l’albergo ai terrazzani;<br />
        che tutto ’l popul s’è levato in fretta.<br />
        Zerbin che gli nimici aver lontani<br />
        si crede, e questa ingiuria non aspetta,<br />
        dal conte Anselmo, che si chiama offeso<br />
        tanto da lui, nel primo sonno è preso;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="51">
    <p>e quella notte in tenebrosa parte<br />
        incatenato, e in gravi ceppi messo.<br />
        Il sole ancor non ha le luci sparte,<br />
        che l’ingiusto supplicio è già commesso:<br />
        che nel loco medesimo si squarte,<br />
        dove fu il mal c’hanno imputato ad esso.<br />
        Altra esamina in ciò non si facea:<br />
        bastava che ’l signor così credea.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="52">
    <p>Poi che l’altro matin la bella Aurora<br />
        l’aer seren fe’ bianco e rosso e giallo,<br />
        tutto ’l popul gridando: Mora, mora,<br />
        vien per punir Zerbin del non suo fallo.<br />
        Lo sciocco vulgo l’accompagna fuora,<br />
        senz’ordine, chi a piede e chi a cavallo;<br />
        e ’l cavallier di Scozia a capo chino<br />
        ne vien legato in s’un piccol ronzino.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="53">
    <p>Ma Dio, che, spesso gl’innocenti aiuta,<br />
        né lascia mai ch’in sua bontà si fida,<br />
        tal difesa gli avea già proveduta,<br />
        che non v’è dubbio più ch’oggi s’uccida.<br />
        Quivi Orlando arrivò, la cui venuta<br />
        alla via del suo scampo gli fu guida.<br />
        Orlando giù nel pian vide la gente<br />
        che traea a morte il cavallier dolente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="54">
    <p>Era con lui quella fanciulla, quella<br />
        che ritrovò ne la selvaggia grotta,<br />
        del re galego la figlia Issabella,<br />
        in poter già de’ malandrin condotta,<br />
        poi che lasciato avea ne la procella<br />
        del truculento mar la nave rotta:<br />
        quella che più vicino al core avea<br />
        questo Zerbin, che l’alma onde vivea.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="55">
    <p>Orlando se l’avea fatta compagna,<br />
        poi che de la caverna la riscosse.<br />
        Quando costei li vide alla campagna,<br />
        domandò Orlando, chi la turba fosse.<br />
        – Non so – diss’egli; e poi su la montagna<br />
        lasciolla, e verso il pian ratto si mosse.<br />
        Guardò Zerbino, et alla vista prima<br />
        lo giudicò baron di molta stima.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="56">
    <p>E fattosegli appresso, domandollo<br />
        per che cagione e dove il menin preso.<br />
        Levò il dolente cavalliero il collo,<br />
        e meglio avendo il paladino inteso,<br />
        rispose il vero; e così ben narrollo,<br />
        che meritò dal conte esser difeso.<br />
        Bene avea il conte alle parole scorto<br />
        ch’era innocente, e che moriva a torto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="57">
    <p>E poi che ’ntese che commesso questo<br />
        era dal conte Anselmo d’Altariva,<br />
        fu certo ch’era torto manifesto;<br />
        ch’altro da quel fellon mai non deriva.<br />
        Et oltre a-cciò, l’uno era all’altro infesto<br />
        per l’antiquissimo odio che bolliva<br />
        tra il sangue di Maganza e di Chiarmonte;<br />
        e tra lor eran morti e danni et onte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="58">
    <p>– Slegate il cavallier, – gridò – canaglia, –<br />
        il conte a’ masnadieri – o ch’io v’uccido. –<br />
        – Chi è costui che sì gran colpi taglia? –<br />
        rispose un che parer volle il più fido.<br />
        – Se di cera noi fussimo o di paglia,<br />
        e di fuoco egli, assai fora quel grido. –<br />
        E venne contra il paladin di Francia:<br />
        Orlando contra lui chinò la lancia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="59">
    <p>La lucente armatura il Maganzese,<br />
        che levata la notte avea a Zerbino,<br />
        e postasela indosso, non difese<br />
        contro l’aspro incontrar del paladino.<br />
        Sopra la destra guancia il ferro prese:<br />
        l’elmo non passò già, perch’era fino;<br />
        ma tanto fu de la percossa il crollo,<br />
        che la vita gli tolse e roppe il collo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="60">
    <p>Tutto in un corso, senza tor di resta<br />
        la lancia, passò un altro in mezzo ’l petto:<br />
        quivi lasciolla, e la mano ebbe presta<br />
        a Durindana; e nel drappel più stretto<br />
        a chi fece due parti de la testa,<br />
        a chi levò dal busto il capo netto;<br />
        forò la gola a molti; e in un momento<br />
        n’uccise e messe in rotta più di cento.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="61">
    <p>Più del terzo n’ha morto, e ’l resto caccia<br />
        e taglia e fende e fiere e fora e tronca.<br />
        Chi lo scudo, e chi l’elmo che lo ’mpaccia,<br />
        e chi lascia lo spiedo e chi la ronca;<br />
        chi al lungo, chi al traverso il camin spaccia;<br />
        altri s’appiatta in bosco, altri in spelonca.<br />
        Orlando, di pietà questo dì privo,<br />
        a suo poter non vuol lasciarne un vivo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="62">
    <p>Di cento venti (che Turpin sottrasse<br />
        il conto), ottanta ne periro almeno.<br />
        Orlando finalmente si ritrasse<br />
        dove a Zerbin tremava il cor nel seno.<br />
        S’al ritornar d’Orlando s’allegrasse,<br />
        non si potria contare in versi a pieno.<br />
        Se gli saria per onorar prostrato;<br />
        ma si trovò sopra il ronzin legato.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="63">
    <p>Mentre ch’Orlando, poi che lo disciolse,<br />
        l’aiutava a ripor l’arme sue intorno,<br />
        ch’al capitan de la sbirraglia tolse,<br />
        che per suo mal se n’era fatto adorno;<br />
        Zerbino gli occhi ad Issabella volse,<br />
        che sopra il colle avea fatto soggiorno,<br />
        e poi che de la pugna vide il fine,<br />
        portò le sue bellezze più vicine.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="64">
    <p>Quando apparir Zerbin si vide appresso<br />
        la donna che da lui fu amata tanto,<br />
        la bella donna che per falso messo<br />
        credea sommersa, e n’ha più volte pianto;<br />
        com’un ghiaccio nel petto gli sia messo,<br />
        sente dentro aggelarsi, e triema alquanto:<br />
        ma tosto il freddo manca, et in quel loco<br />
        tutto s’avampa d’amoroso fuoco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="65">
    <p>Di non tosto abbracciarla lo ritiene<br />
        la riverenza del signor d’Anglante;<br />
        perché si pensa, e senza dubbio tiene<br />
        ch’Orlando sia de la donzella amante.<br />
        Così cadendo va di pene in pene,<br />
        e poco dura il gaudio ch’ebbe inante:<br />
        il vederla d’altrui peggio sopporta,<br />
        che non fe’ quando udì ch’ella era morta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="66">
    <p>E molto più gli duol che sia in podesta<br />
        del cavalliero a cui cotanto debbe;<br />
        perché volerla a lui levar né onesta<br />
        né forse impresa facile sarebbe.<br />
        Nessuno altro da sé lassar con questa<br />
        preda partir senza romor vorrebbe:<br />
        ma verso il conte il suo debito chiede<br />
        che se lo lasci por sul collo il piede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="67">
    <p>Giunsero taciturni ad una fonte,<br />
        dove smontaro e fer qualche dimora.<br />
        Trassesi l’elmo il travagliato conte,<br />
        et a Zerbin lo fece trarre ancora.<br />
        Vede la donna il suo amatore in fronte,<br />
        e di subito gaudio si scolora;<br />
        poi torna come fiore umido suole<br />
        dopo gran pioggia all’apparir del sole.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="68">
    <p>E senza indugio e senza altro rispetto<br />
        corre al suo caro amante, e il collo abbraccia;<br />
        e non può trar parola fuor del petto,<br />
        ma di lacrime il sen bagna e la faccia.<br />
        Orlando attento all’amoroso effetto,<br />
        senza che più chiarezza se gli faccia,<br />
        vide a tutti gl’indizii manifesto<br />
        ch’altri esser, che Zerbin, non potea questo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="69">
    <p>Come la voce aver poté Issabella,<br />
        non bene asciutta ancor l’umida guancia,<br />
        sol de la molta cortesia favella,<br />
        che l’avea usata il paladin di Francia.<br />
        Zerbino, che tenea questa donzella<br />
        con la sua vita pare a una bilancia,<br />
        si getta a’ piè del conte, e quello adora<br />
        come a chi gli ha due vite date a un’ora.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="70">
    <p>Molti ringraziamenti e molte offerte<br />
        erano per seguir tra i cavallieri,<br />
        se non udian sonar le vie coperte<br />
        dagli arbori di frondi oscuri e neri.<br />
        Presti alle teste lor, ch’eran scoperte,<br />
        posero gli elmi, e presero i destrieri:<br />
        et ecco un cavalliero e una donzella<br />
        lor sopravien, ch’a pena erano in sella.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="71">
    <p>Era questo guerrier quel Mandricardo<br />
        che dietro Orlando in fretta si condusse<br />
        per vendicar Alzirdo e Manilardo,<br />
        che ’l paladin con gran valor percusse:<br />
        quantunque poi lo seguitò più tardo;<br />
        che Doralice in suo poter ridusse,<br />
        la quale avea con un troncon di cerro<br />
        tolta a cento guerrier carchi di ferro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="72">
    <p>Non sapea il Saracin però, che questo,<br />
        ch’egli seguia, fosse il signor d’Anglante:<br />
        ben n’avea indizio e segno manifesto<br />
        ch’esser dovea gran cavalliero errante.<br />
        A lui mirò più ch’a Zerbino, e presto<br />
        gli andò con gli occhi dal capo alle piante;<br />
        e i dati contrasegni ritrovando,<br />
        disse: – Tu se’ colui ch’io vo cercando.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="73">
    <p>Sono omai dieci giorni – gli soggiunse –<br />
        che di cercar non lascio i tuo’ vestigi:<br />
        tanto la fama stimolommi e punse,<br />
        che di te venne al campo di Parigi,<br />
        quando a fatica un vivo sol vi giunse<br />
        di mille che mandasti ai regni stigi;<br />
        e la strage contò, che da te venne<br />
        sopra i Norizii e quei di Tremisenne.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="74">
    <p>Non fui, come lo seppi, a seguir lento,<br />
        e per vederti e per provarti appresso:<br />
        e perché m’informai del guernimento<br />
        c’hai sopra l’arme, io so che tu sei desso;<br />
        e se non l’avessi anco, e che fra cento<br />
        per celarti da me ti fossi messo,<br />
        il tuo fiero sembiante mi faria<br />
        chiaramente veder che tu quel sia. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="75">
    <p>– Non si può – gli rispose Orlando – dire<br />
        che cavallier non sii d’alto valore;<br />
        però che sì magnanimo desire<br />
        non mi credo albergasse in umil core.<br />
        Se ’l volermi veder ti fa venire,<br />
        vo’ che mi veggi dentro, come fuore:<br />
        mi leverò questo elmo da le tempie,<br />
        acciò ch’a punto il tuo desire adempie.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="76">
    <p>Ma poi che ben m’avrai veduto in faccia,<br />
        all’altro desiderio ancora attendi:<br />
        resta ch’alla cagion tu satisfaccia,<br />
        che fa che dietro questa via mi prendi;<br />
        che veggi se ’l valor mio si confaccia<br />
        a quel sembiante fier che sì commendi. –<br />
        – Orsù, – disse il pagano – al rimanente;<br />
        ch’al primo ho satisfatto interamente. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="77">
    <p>Il conte tuttavia dal capo al piede<br />
        va cercando il pagan tutto con gli occhi:<br />
        mira ambi i fianchi, indi l’arcion; né vede<br />
        pender né qua né là mazze né stocchi.<br />
        Gli domanda di ch’arme si provede,<br />
        s’avvien che con la lancia in fallo tocchi.<br />
        Rispose quel: – Non ne pigliar tu cura:<br />
        così a molt’altri ho ancor fatto paura.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="78">
    <p>Ho sacramento di non cinger spada,<br />
        fin ch’io non tolgo Durindana al conte;<br />
        e cercando lo vo per ogni strada,<br />
        acciò più d’una posta meco sconte.<br />
        Lo giurai (se d’intenderlo t’aggrada)<br />
        quando mi posi quest’elmo alla fronte,<br />
        il qual con tutte l’altr’arme ch’io porto,<br />
        era d’Ettor, che già mill’anni è morto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="79">
    <p>La spada sola manca alle buone arme:<br />
        come rubata fu, non ti so dire.<br />
        Or che la porti il paladino, parme;<br />
        e di qui vien ch’egli ha sì grande ardire.<br />
        Ben penso, se con lui posso accozzarme,<br />
        fargli il mal tolto ormai ristituire.<br />
        Cercolo ancor, che vendicar disio<br />
        il famoso Agrican genitor mio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="80">
    <p>Orlando a tradimento gli diè morte:<br />
        ben so che non potea farlo altrimente. –<br />
        Il conte più non tacque, e gridò forte:<br />
        – E tu, e qualunque il dice, se ne mente.<br />
        Ma quel che cerchi t’è venuto in sorte:<br />
        io sono Orlando, e uccisil giustamente;<br />
        e questa è quella spada che tu cerchi,<br />
        che tua sarà, se con virtù la merchi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="81">
    <p>Quantunque sia debitamente mia,<br />
        tra noi per gentilezza si contenda:<br />
        né voglio in questa pugna ch’ella sia<br />
        più tua che mia; ma a un arbore s’appenda.<br />
        Levala tu liberamente via,<br />
        s’avvien che tu m’uccida o che mi prenda. –<br />
        Così dicendo, Durindana prese,<br />
        e ’n mezzo il campo a un arbuscel l’appese.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="82">
    <p>Già l’un da l’altro è dipartito lunge,<br />
        quanto sarebbe un mezzo tratto d’arco:<br />
        già l’uno contra l’altro il destrier punge,<br />
        né de le lente redine gli è parco:<br />
        già l’uno e l’altro di gran colpo aggiunge<br />
        dove per l’elmo la veduta ha varco.<br />
        Parveno l’aste, al rompersi, di gielo;<br />
        e in mille scheggie andar volando al cielo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="83">
    <p>L’una e l’altra asta è forza che si spezzi;<br />
        che non voglion piegarsi i cavallieri,<br />
        i cavallier che tornano coi pezzi<br />
        che son restati appresso i calci interi.<br />
        Quelli, che sempre fur nel ferro avezzi,<br />
        or, come duo villan per sdegno fieri<br />
        nel partir acque o termini de prati,<br />
        fan crudel zuffa di duo pali armati.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="84">
    <p>Non stanno l’aste a quattro colpi salde,<br />
        e mancan nel furor di quella pugna.<br />
        Di qua e di là si fan l’ire più calde;<br />
        né da ferir lor resta altro che pugna.<br />
        Schiodano piastre, e straccian maglie e falde,<br />
        pur che la man, dove s’aggraffi, giugna.<br />
        Non desideri alcun, perché più vaglia,<br />
        martel più grave o più dura tanaglia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="85">
    <p>Come può il Saracin ritrovar sesto<br />
        di finir con suo onore il fiero invito?<br />
        Pazzia sarebbe il perder tempo in questo,<br />
        che nuoce al feritor più ch’al ferito.<br />
        Andò alle strette l’uno e l’altro, e presto<br />
        il re pagano Orlando ebbe ghermito:<br />
        lo stringe al petto; e crede far le prove<br />
        che sopra Anteo fe’ già il figliol di Giove.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="86">
    <p>Lo piglia con molto impeto a traverso:<br />
        quando lo spinge, e quando a sé lo tira;<br />
        et è ne la gran colera sì immerso,<br />
        ch’ove resti la briglia poco mira.<br />
        Sta in sé raccolto Orlando, e ne va verso<br />
        il suo vantaggio, e alla vittoria aspira:<br />
        gli pon la cauta man sopra le ciglia<br />
        del cavallo, e cader ne fa la briglia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="87">
    <p>Il Saracino ogni poter vi mette,<br />
        che lo soffoghi, o de l’arcion lo svella:<br />
        negli urti il conte ha le ginocchia strette;<br />
        né in questa parte vuol piegar né in quella.<br />
        Per quel tirar che fa il pagan, constrette<br />
        le cingie son d’abandonar la sella.<br />
        Orlando è in terra, e a pena sel conosce;<br />
        ch’i piedi ha in staffa, e stringe ancor le cosce.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="88">
    <p>Con quel rumor ch’un sacco d’arme cade,<br />
        risuona il conte, come il campo tocca.<br />
        Il destrier c’ha la testa in libertade,<br />
        quello a chi tolto il freno era di bocca,<br />
        non più mirando i boschi che le strade,<br />
        con ruinoso corso si trabocca,<br />
        spinto di qua e di là dal timor cieco;<br />
        e Mandricardo se ne porta seco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="89">
    <p>Doralice che vede la sua guida<br />
        uscir del campo e torlesi d’appresso,<br />
        e mal restarne senza si confida,<br />
        dietro, correndo, il suo ronzin gli ha messo.<br />
        Il pagan per orgoglio al destrier grida,<br />
        e con mani e con piedi il batte spesso;<br />
        e, come non sia bestia, lo minaccia<br />
        perché si fermi, e tuttavia più il caccia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="90">
    <p>La bestia, ch’era spaventosa e poltra,<br />
        sanza guardarsi ai piè, corre a traverso.<br />
        Già corso avea tre miglia, e seguiva oltra,<br />
        s’un fosso a quel desir non era avverso;<br />
        che, sanza aver nel fondo o letto o coltra,<br />
        ricevé l’uno e l’altro in sé riverso.<br />
        Diè Mandricardo in terra aspra percossa;<br />
        né però si fiaccò né si roppe ossa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="91">
    <p>Quivi si ferma il corridore al fine;<br />
        ma non si può guidar, che non ha freno.<br />
        Il Tartaro lo tien preso nel crine,<br />
        e tutto è di furore e d’ira pieno.<br />
        Pensa, e non sa quel che di far destine.<br />
        – Pongli la briglia del mio palafreno; –<br />
        la donna gli dicea –; che non è molto<br />
        il mio feroce, o sia col freno o sciolto. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="92">
    <p>Al Saracin parea discortesia<br />
        la proferta accettar di Doralice;<br />
        ma fren gli farà aver per altra via<br />
        Fortuna a’ suoi disii molto fautrice.<br />
        Quivi Gabrina scelerata invia,<br />
        che poi che di Zerbin fu traditrice,<br />
        fuggia, come la lupa che lontani<br />
        oda venire i cacciatori e i cani.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="93">
    <p>Ella avea ancora indosso la gonnella,<br />
        e quei medesmi giovenili ornati<br />
        che furo alla vezzosa damigella<br />
        di Pinabel, per lei vestir, levati;<br />
        et avea il palafreno anco di quella,<br />
        dei buon del mondo e degli avantaggiati.<br />
        La vecchia sopra il Tartaro trovosse,<br />
        ch’ancor non s’era accorta che vi fosse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="94">
    <p>L’abito giovenil mosse la figlia<br />
        di Stordilano, e Mandricardo a riso,<br />
        vedendolo a colei che rassimiglia<br />
        a un babuino, a un bertuccione in viso.<br />
        Disegna il Saracin torle la briglia<br />
        pel suo destriero, e riuscì l’aviso.<br />
        Toltogli il morso, il palafren minaccia,<br />
        gli grida, lo spaventa, e in fuga il caccia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="95">
    <p>Quel fugge per la selva, e seco porta<br />
        la quasi morta vecchia di paura<br />
        per valli e monti e per via dritta e torta,<br />
        per fossi e per pendici alla ventura.<br />
        Ma il parlar di costei sì non m’importa,<br />
        ch’io non debba d’Orlando aver più cura,<br />
        ch’alla sua sella ciò ch’era di guasto,<br />
        tutto ben racconciò sanza contrasto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="96">
    <p>Rimontò sul destriero, e ste’ gran pezzo<br />
        a riguardar che ’l Saracin tornasse.<br />
        Nol vedendo apparir, volse da sezzo<br />
        egli esser quel ch’a ritrovarlo andasse;<br />
        ma, come costumato e bene avezzo,<br />
        non prima il paladin quindi si trasse,<br />
        che con dolce parlar grato e cortese<br />
        buona licenzia dagli amanti prese.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="97">
    <p>Zerbin di quel partir molto si dolse;<br />
        di tenerezza ne piangea Issabella:<br />
        voleano ir seco, ma il conte non volse<br />
        lor compagnia, ben ch’era e buona e bella;<br />
        e con questa ragion se ne disciolse,<br />
        ch’a guerrier non è infamia sopra quella<br />
        che, quando cerchi un suo nimico, prenda<br />
        compagno che l’aiuti e che ’l difenda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="98">
    <p>Li pregò poi, che quando il Saracino,<br />
        prima ch’in lui, si riscontrasse in loro,<br />
        gli dicesser ch’Orlando avria vicino<br />
        ancor tre giorni per quel tenitoro;<br />
        ma dopo, che sarebbe il suo camino<br />
        verso le ’nsegne dei bei gigli d’oro,<br />
        per esser con l’esercito di Carlo,<br />
        acciò, volendol, sappia onde chiamarlo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="99">
    <p>Quelli promiser farlo volentieri,<br />
        e questa e ogn’altra cosa al suo comando.<br />
        Feron camin diverso i cavallieri,<br />
        di qua Zerbino, e di là il conte Orlando.<br />
        Prima che pigli il conte altri sentieri,<br />
        all’arbor tolse, e a sé ripose il brando;<br />
        e dove meglio col pagan pensosse<br />
        di potersi incontrare, il destrier mosse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="100">
    <p>Lo strano corso che tenne il cavallo<br />
        del Saracin pel bosco senza via,<br />
        fece ch’Orlando andò duo giorni in fallo,<br />
        né lo trovò, né poté averne spia.<br />
        Giunse ad un rivo che parea cristallo,<br />
        ne le cui sponde un bel pratel fioria,<br />
        di nativo color vago e dipinto,<br />
        di molti e belli arbori distinto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="101">
    <p>Il merigge facea grato l’orezzo<br />
        al duro armento et al pastore ignudo,<br />
        sì che né Orlando sentia alcun ribrezzo,<br />
        che la corazza avea, l’elmo e lo scudo.<br />
        Quivi egli entrò per riposarvi in mezzo;<br />
        e v’ebbe travaglioso albergo e crudo,<br />
        e più che dir si possa empio soggiorno,<br />
        quell’infelice e sfortunato giorno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="102">
    <p>Volgendosi ivi intorno, vide scritti<br />
        molti arbuscelli in su l’ombrosa riva.<br />
        Tosto che fermi v’ebbe gli occhi e fitti,<br />
        fu certo esser di man de la sua diva.<br />
        Questo era un di quei lochi già descritti,<br />
        ove sovente con Medor veniva<br />
        da casa del pastore indi vicina<br />
        la bella donna del Catai regina.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="103">
    <p>Angelica e Medor con cento nodi<br />
        legati insieme, e in cento lochi vede.<br />
        Quante lettere son, tanti son chiodi<br />
        coi quali Amore il cor gli punge e fiede.<br />
        Va col pensier cercando in mille modi<br />
        non creder quel ch’al suo dispetto crede:<br />
        ch’altra Angelica sia, creder si sforza,<br />
        ch’abbia scritto il suo nome in quella scorza.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="104">
    <p>Poi dice: – Conosco io pur queste note:<br />
        di tal’ io n’ho tante vedute e lette.<br />
        Finger questo Medoro ella si puote:<br />
        forse ch’a me questo cognome mette. –<br />
        Con tali opinion dal ver remote<br />
        usando fraude a se medesimo, stette<br />
        ne la speranza il mal contento Orlando,<br />
        che si seppe a se stesso ir procacciando.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="105">
    <p>Ma sempre più raccende e più rinuova,<br />
        quanto spenger più cerca, il rio sospetto:<br />
        come l’incauto augel che si ritrova<br />
        in ragna o in visco aver dato di petto,<br />
        quanto più batte l’ale e più si prova<br />
        di disbrigar, più vi si lega stretto.<br />
        Orlando viene ove s’incurva il monte<br />
        a guisa d’arco in su la chiara fonte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="106">
    <p>Aveano in su l’entrata il luogo adorno<br />
        coi piedi storti edere e viti erranti.<br />
        Quivi soleano al più cocente giorno<br />
        stare abbracciati i duo felici amanti.<br />
        V’aveano i nomi lor dentro e d’intorno,<br />
        più che in altro dei luoghi circonstanti,<br />
        scritti, qual con carbone e qual con gesso,<br />
        e qual con punte di coltelli impresso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="107">
    <p>Il mesto conte a piè quivi discese;<br />
        e vide in su l’entrata de la grotta<br />
        parole assai, che di sua man distese<br />
        Medoro avea, che parean scritte allotta.<br />
        Del gran piacer che ne la grotta prese,<br />
        questa sentenzia in versi avea ridotta.<br />
        Che fosse culta in suo linguaggio io penso;<br />
        et era ne la nostra tale il senso:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="108">
    <p>– Liete piante, verdi erbe, limpide acque,<br />
        spelunca opaca e di fredde ombre grata,<br />
        dove la bella Angelica che nacque<br />
        di Galafron, da molti invano amata,<br />
        spesso ne le mie braccia nuda giacque;<br />
        de la commodità che qui m’è data,<br />
        io povero Medor ricompensarvi<br />
        d’altro non posso, che d’ognior lodarvi:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="109">
    <p>e di pregare ogni signore amante,<br />
        e cavallieri e damigelle, e ognuna<br />
        persona, o paesana o viandante,<br />
        che qui sua volontà meni o Fortuna;<br />
        ch’all’erbe, all’ombre, all’antro, al rio, alle piante<br />
        dica: benigno abbiate e sole e luna,<br />
        e de le ninfe il coro, che proveggia<br />
        che non conduca a voi pastor mai greggia. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="110">
    <p>Era scritto in arabico; che ’l conte<br />
        intendea così ben come latino:<br />
        fra molte lingue e molte ch’avea pronte,<br />
        prontissima avea quella il paladino;<br />
        e gli schivò più volte e danni et onte,<br />
        che si trovò tra il popul saracino:<br />
        ma non si vanti, se già n’ebbe frutto;<br />
        ch’un danno or n’ha, che può scontargli il tutto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="111">
    <p>Tre volte e quattro e sei lesse lo scritto<br />
        quello infelice, e pur cercando invano<br />
        che non vi fosse quel che v’era scritto;<br />
        e sempre lo vedea più chiaro e piano:<br />
        et ogni volta in mezzo il petto afflitto<br />
        stringersi il cor sentia con fredda mano.<br />
        Rimase al fin con gli occhi e con la mente<br />
        fissi nel sasso, al sasso indifferente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="112">
    <p>Fu allora per uscir del sentimento,<br />
        sì tutto in preda del dolor si lassa.<br />
        Credete a chi n’ha fatto esperimento,<br />
        che questo è ’l duol che tutti gli altri passa.<br />
        Caduto gli era sopra il petto il mento,<br />
        la fronte priva di baldanza e bassa;<br />
        né poté aver (che ’l duol l’occupò tanto)<br />
        alle querele voce, o umore al pianto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="113">
    <p>L’impetuosa doglia entro rimase,<br />
        che volea tutta uscir con troppa fretta.<br />
        Così veggian restar l’acqua nel vase,<br />
        che largo il ventre e la bocca abbia stretta;<br />
        che nel voltar che si fa in su la base,<br />
        l’umor che vorria uscir, tanto s’affretta,<br />
        e ne l’angusta via tanto s’intrica,<br />
        ch’a goccia a goccia fuore esce a fatica.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="114">
    <p>Poi ritorna in sé alquanto, e pensa come<br />
        possa esser che non sia la cosa vera:<br />
        che voglia alcun così infamare il nome<br />
        de la sua donna e crede e brama e spera,<br />
        o gravar lui d’insoportabil some<br />
        tanto di gelosia, che se ne pera;<br />
        et abbia quel, sia chi si voglia stato,<br />
        molto la man di lei bene imitato.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="115">
    <p>In così poca, in così debol speme<br />
        sveglia gli spirti e gli rifranca un poco,<br />
        indi al suo Brigliadoro il dosso preme,<br />
        dando già il sole alla sorella loco.<br />
        Non molto va, che da le vie supreme<br />
        dei tetti uscir vede il vapor del fuoco,<br />
        sente cani abbaiar, muggiare armento:<br />
        viene alla villa, e piglia alloggiamento.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="116">
    <p>Languido smonta, e lascia Brigliadoro<br />
        a un discreto garzon che n’abbia cura;<br />
        altri il disarma, altri gli sproni d’oro<br />
        gli leva, altri a forbir va l’armatura.<br />
        Era questa la casa ove Medoro<br />
        giacque ferito, e v’ebbe alta avventura.<br />
        Corcarsi Orlando e non cenar domanda,<br />
        di dolor sazio e non d’altra vivanda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="117">
    <p>Quanto più cerca ritrovar quiete,<br />
        tanto ritrova più travaglio e pena;<br />
        che de l’odiato scritto ogni parete,<br />
        ogni uscio, ogni finestra vede piena.<br />
        Chieder ne vuol: poi tien le labra chete;<br />
        che teme non si far troppo serena,<br />
        troppo chiara la cosa che di nebbia<br />
        cerca offuscar, perché men nuocer debbia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="118">
    <p>Poco gli giova usar fraude a se stesso;<br />
        che senza domandarne, è chi ne parla.<br />
        Il pastor che lo vede così oppresso<br />
        da sua tristizia, e che voria levarla,<br />
        l’istoria nota a sé, che dicea spesso<br />
        di quei duo amanti a chi volea ascoltarla,<br />
        ch’a molti dilettevole fu a udire,<br />
        gl’incominciò senza rispetto a dire:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="119">
    <p>come esso a’ prieghi d’Angelica bella<br />
        portato avea Medoro alla sua villa,<br />
        ch’era ferito gravemente; e ch’ella<br />
        curò la piaga, e in pochi dì guarilla:<br />
        ma che nel cor d’una maggior di quella<br />
        lei ferì Amor; e di poca scintilla<br />
        l’accese tanto e sì cocente fuoco,<br />
        che n’ardea tutta, e non trovava loco:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="120">
    <p>e sanza aver rispetto ch’ella fusse<br />
        figlia del maggior re ch’abbia il Levante,<br />
        da troppo amor constretta si condusse<br />
        a farsi moglie d’un povero fante.<br />
        All’ultimo l’istoria si ridusse,<br />
        che ’l pastor fe’ portar la gemma inante,<br />
        ch’alla sua dipartenza, per mercede<br />
        del buono albergo, Angelica gli diede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="121">
    <p>Questa conclusion fu la secure<br />
        che ’l capo a un colpo gli levò dal collo,<br />
        poi che d’innumerabil battiture<br />
        si vide il manigoldo Amor satollo.<br />
        Celar si studia Orlando il duolo; e pure<br />
        quel gli fa forza, e male asconder pollo:<br />
        per lacrime e suspir da bocca e d’occhi<br />
        convien, voglia o non voglia, al fin che scocchi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="122">
    <p>Poi ch’allargare il freno al dolor puote<br />
        (che resta solo e senza altrui rispetto),<br />
        giù dagli occhi rigando per le gote<br />
        sparge un fiume di lacrime sul petto:<br />
        sospira e geme, e va con spesse ruote<br />
        di qua di là tutto cercando il letto;<br />
        e più duro ch’un sasso, e più pungente<br />
        che se fosse d’urtica, se lo sente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="123">
    <p>In tanto aspro travaglio gli soccorre<br />
        che nel medesmo letto in che giaceva,<br />
        l’ingrata donna venutasi a porre<br />
        col suo drudo più volte esser doveva.<br />
        Non altrimenti or quella piuma abborre,<br />
        né con minor prestezza se ne leva,<br />
        che de l’erba il villan che s’era messo<br />
        per chiuder gli occhi, e vegga il serpe appresso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="124">
    <p>Quel letto, quella casa, quel pastore<br />
        immantinente in tant’odio gli casca,<br />
        che senza aspettar luna, o che l’albore<br />
        che va dinanzi al nuovo giorno nasca,<br />
        piglia l’arme e il destriero, et esce fuore<br />
        per mezzo il bosco alla più oscura frasca;<br />
        e quando poi gli è aviso d’esser solo,<br />
        con gridi et urli apre le porte al duolo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="125">
    <p>Di pianger mai, mai di gridar non resta;<br />
        né la notte né ’l dì si dà mai pace.<br />
        Fugge cittadi e borghi, e alla foresta<br />
        sul terren duro al discoperto giace.<br />
        Di sé si maraviglia ch’abbia in testa<br />
        una fontana d’acqua sì vivace,<br />
        e come sospirar possa mai tanto;<br />
        e spesso dice a sé così nel pianto:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="126">
    <p>– Queste non son più lacrime, che fuore<br />
        stillo dagli occhi con sì larga vena.<br />
        Non suppliron le lacrime al dolore:<br />
        finir, ch’a mezzo era il dolore a pena.<br />
        Dal fuoco spinto ora il vitale umore<br />
        fugge per quella via ch’agli occhi mena;<br />
        et è quel che si versa, e trarrà insieme<br />
        e ’l dolore e la vita all’ore estreme.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="127">
    <p>Questi ch’indizio fan del mio tormento,<br />
        sospir non sono, né i sospir son tali.<br />
        Quelli han triegua talora; io mai non sento<br />
        che ’l petto mio men la sua pena esali.<br />
        Amor che m’arde il cor, fa questo vento,<br />
        mentre dibatte intorno al fuoco l’ali.<br />
        Amor, con che miracolo lo fai,<br />
        che ’n fuoco il tenghi, e nol consumi mai?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="128">
    <p>Non son, non sono io quel che paio in viso:<br />
        quel ch’era Orlando è morto et è sotterra;<br />
        la sua donna ingratissima l’ha ucciso:<br />
        sì, mancando di fé, gli ha fatto guerra.<br />
        Io son lo spirto suo da lui diviso,<br />
        ch’in questo inferno tormentandosi erra,<br />
        acciò con l’ombra sia, che sola avanza,<br />
        esempio a chi in Amor pone speranza. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="129">
    <p>Pel bosco errò tutta la notte il conte;<br />
        e allo spuntar de la diurna fiamma<br />
        lo tornò il suo destin sopra la fonte<br />
        dove Medoro insculse l’epigramma.<br />
        Veder l’ingiuria sua scritta nel monte<br />
        l’accese sì, ch’in lui non restò dramma<br />
        che non fosse odio, rabbia, ira e furore;<br />
        né più indugiò, che trasse il brando fuore.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="130">
    <p>Tagliò lo scritto e ’l sasso, e sin al cielo<br />
        a volo alzar fe’ le minute schegge.<br />
        Infelice quell’antro, et ogni stelo<br />
        in cui Medoro e Angelica si legge!<br />
        Così restar quel dì, ch’ombra né gielo<br />
        a pastor mai non daran più, né a gregge:<br />
        e quella fonte, già sì chiara e pura,<br />
        da cotanta ira fu poco sicura;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="131">
    <p>che rami e ceppi e tronchi e sassi e zolle<br />
        non cessò di gittar ne le bell’onde,<br />
        fin che da sommo ad imo sì turbolle,<br />
        che non furo mai più chiare né monde.<br />
        E stanco al fin, e al fin di sudor molle,<br />
        poi che la lena vinta non risponde<br />
        allo sdegno, al grave odio, all’ardente ira,<br />
        cade sul prato, e verso il ciel sospira.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="132">
    <p>Afflitto e stanco al fin cade ne l’erba,<br />
        e ficca gli occhi al cielo, e non fa motto.<br />
        Senza cibo e dormir così si serba,<br />
        che ’l sole esce tre volte e torna sotto.<br />
        Di crescer non cessò la pena acerba,<br />
        che fuor del senno al fin l’ebbe condotto.<br />
        Il quarto dì, da gran furor commosso,<br />
        e maglie e piastre si stracciò di dosso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="133">
    <p>Qui riman l’elmo, e là riman lo scudo,<br />
        lontan gli arnesi, e più lontan l’usbergo:<br />
        l’arme sue tutte, in somma vi concludo,<br />
        avean pel bosco differente albergo.<br />
        E poi si squarciò i panni, e mostrò ignudo<br />
        l’ispido ventre e tutto ’l petto e ’l tergo;<br />
        e cominciò la gran follia, sì orrenda,<br />
        che de la più non sarà mai ch’intenda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="134">
    <p>In tanta rabbia, in tanto furor venne,<br />
        che rimase offuscato in ogni senso.<br />
        Di tor la spada in man non gli sovenne;<br />
        che fatte avria mirabil cose, penso.<br />
        Ma né quella, né scure, né bipenne<br />
        era bisogno al suo vigore immenso.<br />
        Quivi fe’ ben de le sue prove eccelse,<br />
        ch’un alto pino al primo crollo svelse:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="135">
    <p>e svelse dopo il primo altri parecchi,<br />
        come fosser finocchi, ebuli o aneti;<br />
        e fe’ il simil di querce e d’olmi vecchi,<br />
        di faggi e d’orni e d’illici e d’abeti.<br />
        Quel ch’un ucellator che s’apparecchi<br />
        il campo mondo, fa, per por le reti,<br />
        dei giunchi e de le stoppie e de l’urtiche,<br />
        facea de cerri e d’altre piante antiche.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="136">
    <p>I pastor che sentito hanno il fracasso,<br />
        lasciando il gregge sparso alla foresta,<br />
        chi di qua, chi di là, tutti a gran passo<br />
        vi vengon a veder che cosa è questa.<br />
        Ma son giunto a quel segno il qual s’io passo<br />
        vi potria la mia istoria esser molesta;<br />
        et io la vo’ più tosto diferire,<br />
        che v’abbia per lunghezza a fastidire.<br />
  </div>
</div>

<script>
  document.querySelectorAll('.annotated').forEach(function(el) {
    const tooltip = document.createElement('div');
    tooltip.className = 'tooltip';
    tooltip.innerText = el.dataset.annotation;
    el.appendChild(tooltip);

    el.addEventListener('mouseenter', function() {
      tooltip.style.display = 'block';
      const rect = el.getBoundingClientRect();
      tooltip.style.left = (el.offsetWidth / 2) + 'px';
      tooltip.style.top = '1.5em';
    });

    el.addEventListener('mouseleave', function() {
      tooltip.style.display = 'none';
    });
  });
</script>

</body>
</html>

