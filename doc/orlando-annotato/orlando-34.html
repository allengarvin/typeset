<!DOCTYPE html>
<html lang="it">
<head>
<meta charset="UTF-8">
<title>Annotated Orlando Furioso</title>
<style>
  body {
    font-family: "Garamond", "Georgia", serif;
    line-height: 1.6;
    margin: 2em auto;
    max-width: 900px;
    counter-reset: octave;
  }

  .octave-wrapper {
    display: flex;
    align-items: flex-start;
    margin-bottom: 1.8em;
  }

  .margin-note {
    flex: 0 0 180px;         /* width of margin column */
    font-size: 0.9em;
    color: #666;
    padding-right: 1em;
    border-right: 1px solid #ddd;
    margin-right: 1em;
  }

  .octave {
    flex: 1;
    counter-increment: octave;
  }

  .octave::before {
    content: "Ottava " counter(octave);
    display: block;
    font-weight: bold;
    color: #444;
    margin-bottom: 0.3em;
  }

  .annotated {
    color: #0044cc;
    cursor: pointer;
    position: relative;
  }

  /* tooltip styling */
  .tooltip {
    position: absolute;
    background: #fff8c6;
    border: 1px solid #e0d97a;
    padding: 6px 10px;
    border-radius: 6px;
    box-shadow: 1px 2px 6px rgba(0, 0, 0, 0.2);
    font-size: 0.9em;
    width: 250px;
    max-width: 500px;
    z-index: 100;
    display: none;
    white-space: normal; /* allows wrapping */

  }
</style>
</head>
<body>
<table>
<tr><td><h1><center>Orlando Furioso: Canto XXXIV (annotato)</center></h1></td></tr>
<td><br></td>
<tr><td><table>
<tr><td align="left"><h2><a href="orlando-33.html">Prev. (Canto XXXIII)</a></h2></td><td align="right"><h2><a href="orlando-35.html">Next. (Canto XXXV)</h2></a></td></tr>
</table></td></tr>
</table>
  </div>
</div>

<div class="octave-wrapper">
  <div class="margin-note">

  </div>  <div class="octave" number="1">
    <p>Timagora, Parrasio, Polignoto,<br />
         Protogene, Timante, Apollodoro,<br />
         Apelle, più di tutti questi noto,<br />
         e Zeusi, e gli altri ch’a quei tempi foro;<br />
         di quai la fama (mal grado di Cloto,<br />
         che spinse i corpi e dipoi l’opre loro)<br />
         sempre starà, fin che si legga e scriva,<br />
         mercé degli scrittori, al mondo viva:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="2">
    <p>e quei che furo a’ nostri dì, o sono ora,<br />
         Leonardo, Andrea Mantegna, Gian Bellino,<br />
         duo Dossi, e quel ch’a par sculpe e colora,<br />
         Michel, più che mortale, Angel divino;<br />
         Bastiano, Rafael, Tizian, ch’onora<br />
         non men Cador, che quei Venezia e Urbino;<br />
         e gli altri di cui tal l’opra si vede,<br />
         qual de la prisca età si legge e crede:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="3">
    <p>questi che noi veggian pittori, e quelli<br />
         che già mille e mill’anni in pregio furo,<br />
         le cose che son state, coi pennelli<br />
         fatt’hanno, altri su l’asse, altri sul muro.<br />
         Non però udiste antiqui, né novelli<br />
         vedeste mai dipingere il futuro:<br />
         e pur si sono istorie anco trovate,<br />
         che son dipinte inanzi che sian state.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="4">
    <p>Ma di saperlo far non si dia vanto<br />
         pittore antico né pittor moderno;<br />
         e ceda pur quest’arte al solo incanto<br />
         del qual trieman gli spirti de lo ’nferno.<br />
         La sala ch’io dicea ne l’altro canto,<br />
         Merlin col libro, o fosse al lago Averno,<br />
         o fosse sacro alle Nursine grotte,<br />
         fece far dai demonii in una notte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="5">
    <p>Quest’arte, con che i nostri antiqui fenno<br />
         mirande prove, a nostra etade è estinta.<br />
         Ma ritornando ove aspettar mi denno<br />
         quei che la sala hanno a veder dipinta,<br />
         dico ch’a uno scudier fu fatto cenno,<br />
         ch’accese i torchi; onde la notte, vinta<br />
         dal gran splendor, si dileguò d’intorno;<br />
         né più vi si vedria, se fosse giorno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="6">
    <p>Quel signor disse lor: – Vo’ che sappiate,<br />
         che de le guerre che son qui ritratte,<br />
         fin al dì d’oggi poche ne son state;<br />
         e son prima dipinte, che sian fatte.<br />
         Chi l’ha dipinte, ancor l’ha indovinate.<br />
         Quando vittoria avran, quando disfatte<br />
         in Italia saran le genti nostre,<br />
         potrete qui veder come si mostre.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="7">
    <p>Le guerre ch’i Franceschi da far hanno<br />
         di là da l’Alpe, o bene o mal successe,<br />
         dal tempo suo fin al millesim’anno,<br />
         Merlin profeta in questa sala messe;<br />
         il qual mandato fu dal re britanno<br />
         al franco re ch’a Marcomir successe:<br />
         e perché lo mandassi, e perché fatto<br />
         da Merlin fu il lavor, vi dirò a un tratto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="8">
    <p>Re Fieramonte, che passò primiero<br />
         con l’esercito franco in Gallia il Reno,<br />
         poi che quella occupò, facea pensiero<br />
         di porre alla superba Italia il freno.<br />
         Faceal perciò, che più ’l romano Impero<br />
         vedea di giorno in giorno venir meno:<br />
         e per tal causa col britanno Arturo<br />
         volse far lega; ch’ambi a un tempo furo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="9">
    <p>Artur, ch’impresa ancor senza consiglio<br />
         del profeta Merlin non fece mai,<br />
         di Merlin, dico, del demonio figlio,<br />
         che del futuro antivedeva assai,<br />
         per lui seppe, e saper fece il periglio<br />
         a Fieramonte, a che di molti guai<br />
         porrà sua gente, s’entra ne la terra<br />
         ch’Apenin parte, e il mare e l’Alpe serra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="10">
    <p>Merlin gli fe’ veder che quasi tutti<br />
         gli altri che poi di Francia scettro avranno,<br />
         o di ferro gli eserciti distrutti,<br />
         o di fame o di peste si vedranno;<br />
         e che brevi allegrezze e lunghi lutti,<br />
         poco guadagno et infinito danno<br />
         riporteran d’Italia; che non lice<br />
         che ’l Giglio in quel terreno abbia radice.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="11">
    <p>Re Fieramonte gli prestò tal fede,<br />
         ch’altrove disegnò volger l’armata;<br />
         e Merlin, che così la cosa vede,<br />
         ch’abbia a venir, come se già sia stata,<br />
         avere a’ prieghi di quel re si crede<br />
         la sala per incanto istoriata,<br />
         ove dei Franchi ogni futuro gesto,<br />
         come già stato sia, fa manifesto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="12">
    <p>Acciò chi poi succederà, comprenda<br />
         che, come ha d’acquistar vittoria e onore,<br />
         qualor d’Italia la difesa prenda<br />
         incontra ogn’altro barbaro furore;<br />
         così, s’avvien ch’a danneggiarla scenda,<br />
         per porle il giogo e farsene signore,<br />
         comprenda, dico, e rendasi ben certo<br />
         ch’oltre a quei monti avrà il sepulcro aperto. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="13">
    <p>Così disse; e menò le donne dove<br />
         incomincian l’istorie: e Singiberto<br />
         fa lor veder, che per tesor si muove,<br />
         che gli ha Maurizio imperatore offerto.<br />
         – Ecco che scende dal monte di Giove<br />
         nel pian da l’Ambra e dal Ticino aperto.<br />
         Vedete Eutar, che non pur l’ha respinto,<br />
         ma volto in fuga e fracassato e vinto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="14">
    <p>Vedete Clodoveo, cha più di cento<br />
         mila persone fa passare il monte:<br />
         vedete il duca là di Benevento,<br />
         che con numer dispar vien loro a fronte.<br />
         Ecco finge lasciar l’alloggiamento,<br />
         e pon gli aguati: ecco, con morti et onte,<br />
         al vin lombardo la gente francesca<br />
         corre, e riman come la lasca all’esca.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="15">
    <p>Ecco in Italia Childiberto quanta<br />
         gente di Francia e capitani invia;<br />
         né più che Clodoveo, si gloria e vanta<br />
         ch’abbia spogliata o vinta Lombardia;<br />
         che la spada del ciel scende con tanta<br />
         strage de’ suoi, che n’è piena ogni via,<br />
         morti di caldo e di profluvio d’alvo;<br />
         sì che di dieci un non ne torna salvo. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="16">
    <p>Mostra Pipino, e mostra Carlo appresso,<br />
         come in Italia un dopo l’altro scenda,<br />
         e v’abbia questo e quel lieto successo,<br />
         che venuto non v’è perché l’offenda;<br />
         ma l’uno, acciò il pastor Stefano oppresso,<br />
         l’altro Adriano, e poi Leon difenda:<br />
         l’un doma Aistulfo, e l’altro vince e prende<br />
         il successore, e al papa il suo onor rende.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="17">
    <p>Lor mostra appresso un giovene Pipino,<br />
         che con sua gente par che tutto cuopra<br />
         da le Fornaci al lito pelestino;<br />
         e faccia con gran spesa e con lung’opra<br />
         il ponte a Malamocco, e che vicino<br />
         giunga a Rialto, e vi combatta sopra.<br />
         Poi fuggir sembra, e che i suoi lasci sotto<br />
         l’acque; che ’l ponte il vento e ’l mar gli han rotto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="18">
    <p>– Ecco Luigi Borgognon, che scende<br />
         là dove par che resti vinto e preso,<br />
         e che giurar gli faccia chi lo prende,<br />
         che più da l’arme sue non sarà offeso.<br />
         Ecco che ’l giuramento vilipende;<br />
         ecco di nuovo cade al laccio teso;<br />
         ecco vi lascia gli occhi, e come talpe<br />
         lo riportano i suoi di qua da l’Alpe.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="19">
    <p>Vedete un Ugo d’Arli far gran fatti,<br />
         e che d’Italia caccia i Berengari;<br />
         e due o tre volte gli ha rotti e disfatti,<br />
         or dagli Unni rimessi, or dai Bavari.<br />
         Poi da più forza è stretto di far patti<br />
         con l’inimico, e non sta in vita guari;<br />
         né guari dopo lui vi sta l’erede,<br />
         e ’l regno intero a Berengario cede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="20">
    <p>Vedete un altro Carlo, che a’ conforti<br />
         del buon Pastor fuoco in Italia ha messo;<br />
         e in due fiere battaglie ha duo re morti,<br />
         Manfredi prima, e Coradino appresso.<br />
         Poi la sua gente, che con mille torti<br />
         sembra tenere il nuovo regno oppresso,<br />
         di qua e di là per le città divisa,<br />
         vedete a un suon di vespro tutta uccisa. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="21">
    <p>Lor mostra poi (ma vi parea intervallo<br />
         di molti e molti, non ch’anni, ma lustri)<br />
         scender dai monti un capitano Gallo,<br />
         e romper guerra ai gran Visconti illustri;<br />
         e con gente francesca a piè e a cavallo<br />
         par ch’Alessandria intorno cinga e lustri;<br />
         e che ’l duca il presidio dentro posto,<br />
         e fuor abbia l’aguato un po’ discosto;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="22">
    <p>e la gente di Francia malaccorta,<br />
         tratta con arte ove la rete è tesa,<br />
         col conte Armeniaco, la cui scorta<br />
         l’avea condotta all’infelice impresa,<br />
         giaccia per tutta la campagna morta,<br />
         parte sia tratta in Alessandria presa:<br />
         e di sangue non men che d’acqua grosso,<br />
         il Tanaro si vede il Po far rosso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="23">
    <p>Un, detto de la Marca, e tre Angioini<br />
         mostra l’un dopo l’altro, e dice: – Questi<br />
         a Bruci, a Dauni, a Marsi, a Salentini,<br />
         vedete come son spesso molesti.<br />
         Ma né de’ Franchi val né de’ Latini<br />
         aiuto sì, ch’alcun di lor vi resti:<br />
         ecco li caccia fuor del regno, quante<br />
         volte vi vanno, Alfonso e poi Ferrante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="24">
    <p>Vedete Carlo ottavo, che discende<br />
         da l’Alpe, e seco ha il fior di tutta Francia,<br />
         che passa il Liri e tutto ’l regno prende<br />
         senza mai stringer spada o abbassar lancia,<br />
         fuor che lo scoglio ch’a Tifeo si stende<br />
         su le braccia, sul petto e su la pancia;<br />
         che del buon sangue d’Avalo al contrasto<br />
         la virtù trova d’Inico del Vasto. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="25">
    <p>Il signor de la rocca, che venia<br />
         quest’istoria additando a Bradamante,<br />
         mostrato che l’ebbe Ischia, disse: – Pria<br />
         ch’a vedere altro più vi meni avante,<br />
         io vi dirò quel ch’a me dir solia<br />
         il bisavolo mio, quand’io era infante,<br />
         e quel che similmente mi dicea<br />
         che da suo padre udito anch’esso avea;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="26">
    <p>e ’l padre suo da un altro, o padre o fosse<br />
         avolo, e l’un da l’altro sin a quello<br />
         ch’a udirlo da quel proprio ritrovosse,<br />
         che l’imagini fe’ senza pennello,<br />
         che qui vedete bianche, azzurre e rosse:<br />
         udì che, quando al re mostrò il castello<br />
         ch’or mostro a voi su quest’altiero scoglio,<br />
         gli disse quel ch’a voi riferir voglio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="27">
    <p>Udì che gli dicea ch’in questo loco<br />
         di quel buon cavallier che lo difende<br />
         con tanto ardir, che par disprezzi il fuoco<br />
         che d’ogn’intorno e sino al Faro incende,<br />
         nascer debbe in quei tempi o dopo poco<br />
         (e ben gli disse l’anno e le calende)<br />
         un cavalliero, a cui sarà secondo<br />
         ogn’altro che sin qui sia stato al mondo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="28">
    <p>Non fu Nireo sì bel, non sì eccellente<br />
         di forze Achille, e non sì ardito Ulisse,<br />
         non sì veloce Lada, non prudente<br />
         Nestor, che tanto seppe e tanto visse,<br />
         non tanto liberal, tanto clemente,<br />
         l’antica fama Cesare descrisse;<br />
         che verso l’uom ch’in Ischia nascer deve,<br />
         non abbia ogni lor vanto a restar lieve.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="29">
    <p>E se si gloriò l’antiqua Creta,<br />
         quando il nipote in lei nacque di Celo,<br />
         se Tebe fece Ercole e Bacco lieta,<br />
         se si vantò dei duo gemelli Delo;<br />
         né questa isola avrà da starsi cheta,<br />
         che non s’esalti e non si levi in cielo,<br />
         quando nascerà in lei quel gran marchese<br />
         ch’avrà sì d’ogni grazia il ciel cortese.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="30">
    <p>Merlin gli disse, e replicogli spesso,<br />
         ch’era serbato a nascere all’etade<br />
         che più il romano Imperio saria oppresso,<br />
         acciò per lui tornasse in libertade.<br />
         Ma perché alcuno de’ suoi gesti appresso<br />
         vi mostrerò, predirli non accade. –<br />
         Così disse; e tornò all’istoria dove<br />
         di Carlo si vedean l’inclite prove.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="31">
    <p>– Ecco – dicea – si pente Ludovico<br />
         d’aver fatto in Italia venir Carlo;<br />
         che sol per travagliar l’emulo antico<br />
         chiamato ve l’avea, non per cacciarlo;<br />
         e se gli scuopre al ritornar nimico<br />
         con Veneziani in lega, e vuol pigliarlo.<br />
         Ecco la lancia il re animoso abbassa,<br />
         apre la strada e, lor mal grado, passa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="32">
    <p>Ma la sua gente ch’a difesa resta<br />
         del nuovo regno, ha ben contraria sorte;<br />
         che Ferrante, con l’opra che gli presta<br />
         il signor mantuan, torna sì forte,<br />
         ch’in pochi mesi non ne lascia testa,<br />
         o in terra o in mar, che non sia messa a morte:<br />
         poi per un uom che gli è con fraude estinto<br />
         non par che senta il gaudio d’aver vinto. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="33">
    <p>Così dicendo, mostragli il marchese<br />
         Alfonso di Pescara, e dice: – Dopo<br />
         che costui comparito in mille imprese<br />
         sarà più risplendente che piropo,<br />
         ecco qui ne l’insidie che gli ha tese<br />
         con un trattato doppio il rio Etiopo,<br />
         come scannato di saetta cade<br />
         il miglior cavallier di quella etade. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="34">
    <p>Poi mostra ove il duodecimo Luigi<br />
         passa con scorta italiana i monti,<br />
         e svelto il Moro, pon la Fiordaligi<br />
         nel fecondo terren già de’ Visconti.<br />
         Indi manda sua gente pei vestigi<br />
         di Carlo, a far sul Garigliano i ponti;<br />
         la quale appresso andar rotta e dispersa<br />
         si vede, e morta, e nel fiume summersa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="35">
    <p>– Vedete in Puglia non minor macello<br />
         de l’esercito franco in fuga volto;<br />
         e Consalvo Ferrante ispano è quello<br />
         che due volte alla trappola l’ha colto.<br />
         E come qui turbato, così bello<br />
         mostra Fortuna al re Luigi il volto<br />
         nel ricco pian che, fin dove Adria stride,<br />
         tra l’Apenino e l’Alpe il Po divide. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="36">
    <p>Così dicendo, se stesso riprende<br />
         che quel ch’avea a dir prima abbia lasciato;<br />
         e torna a dietro, e mostra uno che vende<br />
         il castel che ’l signor suo gli avea dato;<br />
         mostra il perfido Svizzero che prende<br />
         colui ch’a sua difesa l’ha assoldato:<br />
         le quai due cose, senza abbassar lancia,<br />
         han dato la vittoria al re di Francia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="37">
    <p>Poi mostra Cesar Borgia col favore<br />
         di questo re farsi in Italia grande;<br />
         ch’ogni baron di Roma, ogni signore<br />
         suggietto a lei, par ch’in esilio mande.<br />
         Poi mostra il re che di Bologna fuore<br />
         leva la Sega, e vi fa entrar le Giande;<br />
         poi come volge i Genovesi in fuga<br />
         fatti ribelli, e la città suggiuga.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="38">
    <p>– Vedete – dice poi – di gente morta<br />
         coperta in Giaradada la campagna.<br />
         Par ch’apra ogni cittade al re la porta,<br />
         e che Venezia a pena vi rimagna.<br />
         Vedete come al papa non comporta<br />
         che, passati i confini di Romagna,<br />
         Modana al duca di Ferrara toglia,<br />
         né qui si fermi, e ’l resto tor gli voglia:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="39">
    <p>e fa, all’incontro, a lui Bologna torre;<br />
         che v’entra la Bentivola famiglia.<br />
         Vedete il campo de’ Francesi porre<br />
         a sacco Brescia, poi che la ripiglia;<br />
         e quasi a un tempo Felsina soccorre,<br />
         e ’l campo ecclesiastico sgombiglia:<br />
         e l’uno e l’altro poi nei luoghi bassi<br />
         par si riduca del lito de Chiassi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="40">
    <p>Di qua la Francia, e di là il campo ingrossa<br />
         la gente ispana, e la battaglia è grande.<br />
         Cader si vede e far la terra rossa<br />
         la gente d’arme in amendua le bande.<br />
         Piena di sangue uman pare ogni fossa:<br />
         Marte sta in dubbio u’ la vittoria mande.<br />
         Per virtù d’un Alfonso al fin si vede<br />
         che resta il Franco, e che l’Ispano cede,<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="41">
    <p>e che Ravenna saccheggiata resta.<br />
         Si morde il papa per dolor le labbia,<br />
         e fa da’ monti, a guisa di tempesta,<br />
         scendere in fretta una tedesca rabbia,<br />
         ch’ogni Francese, senza mai far testa,<br />
         di qua da l’Alpe par che cacciat’abbia,<br />
         e che posto un rampollo abbia del Moro<br />
         nel giardino onde svelse i Gigli d’oro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="42">
    <p>Ecco torna il Francese: eccolo rotto<br />
         da l’infedele Elvezio ch’in suo aiuto<br />
         con troppo rischio ha il giovine condotto,<br />
         del quale il padre avea preso e venduto.<br />
         Vedete poi l’esercito, che sotto<br />
         la ruota di Fortuna era caduto,<br />
         creato il novo re, che si prepara<br />
         de l’onta vendicar ch’ebbe a Novara:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="43">
    <p>e con miglior auspizio ecco ritorna.<br />
         Vedete il re Francesco inanzi a tutti,<br />
         che così rompe a’ Svizzeri le corna,<br />
         che poco resta a non gli aver distrutti:<br />
         sì che ’l titolo mai più non gli adorna,<br />
         ch’usurpato s’avran quei villan brutti,<br />
         che domator de’ principi, e difesa<br />
         si nomeran de la cristiana Chiesa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="44">
    <p>Ecco, mal grado de la lega, prende<br />
         Milano, e accorda il giovene Sforzesco.<br />
         Ecco Borbon che la città difende<br />
         pel re di Francia dal furor tedesco.<br />
         Eccovi poi, che mentre altrove attende<br />
         ad altre magne imprese il re Francesco,<br />
         né sa quanta superbia e crudeltade<br />
         usino i suoi, gli è tolta la cittade.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="45">
    <p>Ecco un altro Francesco ch’assimiglia<br />
         di virtù all’avo, e non di nome solo;<br />
         che, fatto uscirne i Galli, si ripiglia<br />
         col favor de la Chiesa il patrio suolo.<br />
         Francia anco torna, ma ritien la briglia,<br />
         né scorre Italia, come suole, a volo;<br />
         che ’l bon duca di Mantua sul Ticino<br />
         le chiude il passo, e le taglia il camino.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="46">
    <p>Federico, ch’ancor non ha la guancia<br />
         de’ primi fiori sparsa, si fa degno<br />
         di gloria eterna, ch’abbia con la lancia,<br />
         ma più con diligenzia e con ingegno,<br />
         Pavia difesa dal furor di Francia,<br />
         e del Leon del mar rotto il disegno.<br />
         Vedete duo marchesi, ambi terrore<br />
         di nostre genti, ambi d’Italia onore;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="47">
    <p>ambi d’un sangue, ambi in un nido nati.<br />
         Di quel marchese Alfonso il primo è figlio,<br />
         il qual tratto dal Negro negli aguati,<br />
         vedeste il terren far di sé vermiglio.<br />
         Vedete quante volte son cacciati<br />
         d’Italia i Franchi pel costui consiglio.<br />
         L’altro di sì benigno e lieto aspetto<br />
         il Vasto signoreggia, e Alfonso è detto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="48">
    <p>Questo è il buon cavallier, di cui dicea,<br />
         quando l’isola d’Ischia vi mostrai,<br />
         che già profetizzando detto avea<br />
         Merlino a Fieramonte cose assai:<br />
         che diferire a nascere dovea<br />
         nel tempo che d’aiuto più che mai<br />
         l’afflitta Italia, la Chiesa e l’Impero<br />
         contra ai barbari insulti avria mistiero.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="49">
    <p>Costui dietro al cugin suo di Pescara<br />
         con l’auspicio di Prosper Colonnese,<br />
         vedete come la Bicocca cara<br />
         fa parere all’Elvezio e più al Francese.<br />
         Ecco di nuovo Francia si prepara<br />
         di ristaurar le mal successe imprese:<br />
         scende il re con un campo in Lombardia,<br />
         un altro per pigliar Napoli invia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="50">
    <p>Ma quella che di noi fa come il vento<br />
         d’arida polve, che l’aggira in volta,<br />
         la leva fin al cielo, e in un momento<br />
         a terra la ricaccia, onde l’ha tolta;<br />
         fa ch’intorno a Pavia crede di cento<br />
         mila persone aver fatto raccolta<br />
         il re, che mira a quel che di man gli esce,<br />
         non se la gente sua si scema o cresce.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="51">
    <p>Così per colpa de’ ministri avari,<br />
         e per bontà del re che se ne fida,<br />
         sotto l’insegne si raccoglion rari,<br />
         quando la notte il campo all’arme grida,<br />
         che si vede assalir dentro ai ripari<br />
         dal sagace Spagnuol, che con la guida<br />
         di duo del sangue d’Avalo ardiria<br />
         farsi nel cielo e ne lo ’nferno via.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="52">
    <p>Vedete il meglio de la nobiltade<br />
         di tutta Francia alla campagna estinto.<br />
         Vedete quante lance e quante spade<br />
         han d’ogn’intorno il re animoso cinto;<br />
         vedete che ’l destrier sotto gli cade:<br />
         né per questo si rende o chiama vinto,<br />
         ben ch’a lui solo attenda, a lui sol corra<br />
         lo stuol nimico, e non è chi ’l soccorra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="53">
    <p>Il re gagliardo si difende a piede,<br />
         e tutto de l’ostil sangue si bagna:<br />
         ma virtù al fine a troppa forza cede.<br />
         Ecco il re preso, et eccolo in Ispagna:<br />
         et a quel di Pescara dar si vede,<br />
         et a chi mai da lui non si scompagna,<br />
         a quel del Vasto, le prime corone<br />
         del campo rotto e del gran re prigione.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="54">
    <p>Rotto a Pavia l’un campo, l’altro ch’era,<br />
         per dar travaglio a Napoli, in camino,<br />
         restar si vede, come, se la cera<br />
         gli manca o l’oglio, resta il lumicino.<br />
         Ecco che ’l re ne la prigione ibera<br />
         lascia i figliuoli, e torna al suo domino:<br />
         ecco fa a un tempo egli in Italia guerra;<br />
         ecco altri la fa a lui ne la sua terra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="55">
    <p>Vedete gli omicidii e le rapine<br />
         in ogni parte far Roma dolente;<br />
         e con incendi e stupri le divine<br />
         e le profane cose ire ugualmente.<br />
         Il campo de la lega le ruine<br />
         mira d’appresso, e ’l pianto e ’l grido sente;<br />
         e dove ir dovria inanzi, torna indietro,<br />
         e prender lascia il successor di Pietro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="56">
    <p>Manda Lotrecco il re con nuove squadre,<br />
         non più per fare in Lombardia l’impresa,<br />
         ma per levar de le mani empie e ladre<br />
         il capo e l’altre membra de la Chiesa;<br />
         che tarda sì, che trova al Santo Padre<br />
         non esser più la libertà contesa.<br />
         Assedia la cittade ove sepolta<br />
         è la sirena, e tutto il regno volta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="57">
    <p>Ecco l’armata imperial si scioglie<br />
         per dar soccorso alla città assediata;<br />
         et ecco il Doria che la via le toglie,<br />
         e l’ha nel mar sommersa, arsa e spezzata.<br />
         Ecco Fortuna come cangia voglie,<br />
         sin qui a’ Francesi sì propizia stata;<br />
         che di febbre gli uccide, e non di lancia,<br />
         sì che di mille un non ne torna in Francia. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="58">
    <p>La sala queste et altre istorie molte,<br />
         che tutte saria lungo riferire,<br />
         in varii e bei colori avea raccolte;<br />
         ch’era ben tal che le potea capire.<br />
         Tornano a rivederle due e tre volte,<br />
         né par che se ne sappiano partire;<br />
         e rilegon più volte quel ch’in oro<br />
         si vedea scritto sotto il bel lavoro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="59">
    <p>Le belle donne e gli altri quivi stati<br />
         mirando e ragionando insieme un pezzo,<br />
         fur dal signore a riposar menati,<br />
         ch’onorar gli osti suoi molt’era avezzo.<br />
         Già sendo tutti gli altri addormentati,<br />
         Bradamante a corcar si va da sezzo,<br />
         e si volta or su questo or su quel fianco,<br />
         né può dormir sul destro né sul manco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="60">
    <p>Pur chiude alquanto appresso all’alba i lumi,<br />
         e di veder le pare il suo Ruggiero,<br />
         il qual le dica: – Perché ti consumi,<br />
         dando credenza a quel che non è vero?<br />
         Tu vedrai prima all’erta andare i fiumi,<br />
         ch’ad altri mai, ch’a te, volga il pensiero.<br />
         S’io non amassi te, né il cor potrei<br />
         né le pupille amar degli occhi miei. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="61">
    <p>E par che le suggiunga: – Io son venuto<br />
         per battezzarmi e far quanto ho promesso;<br />
         e s’io son stato tardi, m’ha tenuto<br />
         altra ferita, che d’amore, oppresso. –<br />
         Fuggesi in questo il sonno, né veduto<br />
         è più Ruggier che se ne va con esso.<br />
         Rinuova allora i pianti la donzella,<br />
         e ne la mente sua così favella:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="62">
    <p>– Fu quel che piacque, un falso sogno: e questo<br />
         che mi tormenta, ahi lassa! è un veggiar vero.<br />
         Il ben fu sogno a dileguarsi presto,<br />
         ma non è sogno il martire aspro e fiero.<br />
         Perch’or non ode e vede il senso desto<br />
         quel ch’udire e veder parve al pensiero?<br />
         A che condizione, occhi miei, sete,<br />
         che chiusi il ben, e aperti il mal vedete?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="63">
    <p>Il dolce sonno mi promise pace,<br />
         ma l’amaro veggiar mi torna in guerra:<br />
         il dolce sonno è ben stato fallace,<br />
         ma l’amaro veggiar, ohimè! non erra.<br />
         Se ’l vero annoia, e il falso sì mi piace,<br />
         non oda o vegga mai più vero in terra:<br />
         se ’l dormir mi dà gaudio, e il veggiar guai,<br />
         possa io dormir senza destarmi mai.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="64">
    <p>O felice animai ch’un sonno forte<br />
         sei mesi tien senza mai gli occhi aprire!<br />
         Che s’assimigli tal sonno alla morte,<br />
         tal veggiare alla vita, io non vo’ dire;<br />
         ch’a tutt’altre contraria la mia sorte<br />
         sente morte a veggiar, vita a dormire:<br />
         ma s’a tal sonno morte s’assimiglia,<br />
         deh, Morte, or ora chiudimi le ciglia! –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="65">
    <p>De l’orizzonte il sol fatte avea rosse<br />
         l’estreme parti, e dileguato intorno<br />
         s’eran le nubi, e non parea che fosse<br />
         simile all’altro il cominciato giorno;<br />
         quando svegliata Bradamante armosse<br />
         per fare a tempo al suo camin ritorno,<br />
         rendute avendo grazie a quel signore<br />
         del buono albergo e de l’avuto onore.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="66">
    <p>E trovò che la donna messaggiera,<br />
         con damigelle sue, con suoi scudieri<br />
         uscita de la rocca, venut’era<br />
         là dove l’attendean quei tre guerrieri;<br />
         quei che con l’asta d’oro essa la sera<br />
         fatto avea riversar giù dei destrieri,<br />
         e che patito avean con gran disagio<br />
         la notte l’acqua e il vento e il ciel malvagio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="67">
    <p>Arroge a tanto mal, ch’a corpo voto<br />
         et essi e i lor cavalli eran rimasi,<br />
         battendo i denti e calpestando il loto;<br />
         ma quasi lor più incresce, e senza quasi<br />
         incresce e preme più, che farà noto<br />
         la messaggiera, appresso agli altri casi,<br />
         alla sua donna, che la prima lancia<br />
         gli abbia abbattuti, c’han trovata in Francia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="68">
    <p>E presti o di morire, o di vendetta<br />
         subito far del ricevuto oltraggio,<br />
         acciò la messaggiera, che fu detta<br />
         Ullania, che nomata più non aggio,<br />
         la mala opinion ch’avea concetta<br />
         forse di lor, si tolga del coraggio,<br />
         la figliuola d’Amon sfidano a giostra,<br />
         tosto che fuor del ponte ella si mostra;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="69">
    <p>non pensando però che sia donzella,<br />
         che nessun gesto di donzella avea.<br />
         Bradamante ricusa, come quella<br />
         ch’in fretta gia, né soggiornar volea.<br />
         Pur tanto e tanto fur molesti, ch’ella,<br />
         che negar senza biasmo non potea,<br />
         abbassò l’asta, et a tre colpi in terra<br />
         li mandò tutti; e qui finì la guerra:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="70">
    <p>che senza più voltarsi mostrò loro<br />
         lontan le spalle, e dileguossi tosto.<br />
         Quei che, per guadagnar lo scudo d’oro,<br />
         di paese venian tanto discosto,<br />
         poi che senza parlar ritti si foro,<br />
         che ben l’avean con ogni ardir deposto,<br />
         stupefatti parean di maraviglia,<br />
         né verso Ullania ardian d’alzar le ciglia;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="71">
    <p>che con lei molte volte per camino<br />
         dato s’avean troppo orgogliosi vanti:<br />
         che non è cavallier né paladino<br />
         ch’al minor di lor tre durasse avanti.<br />
         La donna, perché ancor più a capo chino<br />
         vadano, e più non sian così arroganti,<br />
         fa lor saper che fu femina quella,<br />
         non paladin, che li levò di sella.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="72">
    <p>– Or che dovete, – diceva ella – quando<br />
         così v’abbia una femina abbattuti,<br />
         pensar che sia Rinaldo o che sia Orlando,<br />
         non senza causa in tant’onore avuti?<br />
         S’un d’essi avrà lo scudo, io vi domando<br />
         se migliori di quel che siate suti<br />
         contra una donna, contra lor sarete?<br />
         Nol credo io già, né voi forse il credete.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="73">
    <p>Questo vi può bastar; né vi bisogna<br />
         del valor vostro aver più chiara prova:<br />
         e quel di voi che temerario aggogna<br />
         far di sé in Francia esperienza nuova,<br />
         cerca giungere il danno alla vergogna<br />
         in che ieri et oggi s’è trovato e trova;<br />
         se forse egli non stima utile e onore,<br />
         qualor per man di tai guerrier si muore. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="74">
    <p>Poi che ben certi i cavallieri fece<br />
         Ullania, che quell’era una donzella,<br />
         la qual fatto avea nera più che pece<br />
         la fama lor, ch’esser solea sì bella;<br />
         e dove una bastava, più di diece<br />
         persone il detto confermar di quella;<br />
         essi fur per voltar l’arme in se stessi,<br />
         da tal dolor, da tanta rabbia oppressi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="75">
    <p>E da lo sdegno e da la furia spinti,<br />
         l’arme si spoglian, quante n’hanno indosso;<br />
         né si lascian la spada onde eran cinti,<br />
         e del castel la gittano nel fosso:<br />
         e giuran, poi che gli ha una donna vinti,<br />
         e fatto sul terren battere il dosso,<br />
         che, per purgar sì grave error, staranno<br />
         senza mai vestir l’arme intero un anno;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="76">
    <p>e che n’andranno a piè pur tuttavia,<br />
         e sia la strada piana, o scenda e saglia;<br />
         né, poi che l’anno anco finito sia,<br />
         saran per cavalcare o vestir maglia,<br />
         s’altr’arme, altro destrier da lor non fia<br />
         guadagnato per forza di battaglia.<br />
         Così senz’arme, per punir lor fallo,<br />
         essi a piè se n’andar, gli altri a cavallo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="77">
    <p>Bradamante la sera ad un castello<br />
         ch’alla via di Parigi si ritrova,<br />
         di Carlo e di Rinaldo suo fratello,<br />
         ch’avean rotto Agramante, udì la nuova.<br />
         Quivi ebbe buona mensa e buono ostello:<br />
         ma questo et ogn’altro agio poco giova;<br />
         che poco mangia e poco dorme, e poco,<br />
         non che posar, ma ritrovar può loco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="78">
    <p>Non però di costei voglio dir tanto,<br />
         ch’io non ritorni a quei duo cavallieri<br />
         che d’accordo legato aveano a canto<br />
         la solitaria fonte i duo destrieri.<br />
         La pugna lor, di che vo’ dirvi alquanto,<br />
         non è per acquistar terre né imperi,<br />
         ma perché Durindana il più gagliardo<br />
         abbia ad avere, e a cavalcar Baiardo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="79">
    <p>Senza che tromba o segno altro accennasse<br />
         quando a muover s’avean, senza maestro<br />
         che lo schermo e ’l ferir lor ricordasse,<br />
         e lor pungesse il cor d’animoso estro,<br />
         l’uno e l’altro d’accordo il ferro trasse,<br />
         e si venne a trovare agile e destro.<br />
         I spessi e gravi colpi a farsi udire<br />
         incominciaro, et a scaldarsi l’ire.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="80">
    <p>Due spade altre non so per prova elette<br />
         ad esser ferme e solide e ben dure,<br />
         ch’a tre colpi di quei si fosser rette,<br />
         ch’erano fuor di tutte le misure:<br />
         ma quelle fur di tempre sì perfette,<br />
         per tante esperienzie sì sicure,<br />
         che ben poteano insieme riscontrarsi<br />
         con mille colpi e più, senza spezzarsi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="81">
    <p>Or qua Rinaldo, or là mutando il passo,<br />
         con gran destrezza e molta industria et arte<br />
         fuggia di Durindana il gran fracasso,<br />
         che sa ben come spezza il ferro e parte.<br />
         Feria maggior percosse il re Gradasso;<br />
         ma quasi tutte al vento erano sparte:<br />
         se coglieva talor, coglieva in loco<br />
         ove potea gravare e nuocer poco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="82">
    <p>L’altro con più ragion sua spada inchina,<br />
         e fa spesso al pagan stordir le braccia;<br />
         e quando ai fianchi e quando ove confina<br />
         la corazza con l’elmo, gli la caccia:<br />
         ma trova l’armatura adamantina,<br />
         sì ch’una maglia non ne rompe o straccia.<br />
         Se dura e forte la ritrova tanto,<br />
         avvien perch’ella è fatta per incanto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="83">
    <p>Senza prender riposo erano stati<br />
         gran pezzo tanto alla battaglia fisi,<br />
         che volti gli occhi in nessun mai de’ lati<br />
         aveano, fuor che nei turbati visi;<br />
         quando da un’altra zuffa distornati,<br />
         e da tanto furor furon divisi:<br />
         ambi voltaro a un gran strepito il ciglio,<br />
         e videro Baiardo in gran periglio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="84">
    <p>Vider Baiardo a zuffa con un mostro<br />
         ch’era più di lui grande, et era augello:<br />
         avea più lungo di tre braccia il rostro;<br />
         l’altre fattezze avea di vipistrello;<br />
         avea la piuma negra come inchiostro;<br />
         avea l’artiglio grande, acuto e fello;<br />
         occhi di fuoco, e sguardo avea crudele;<br />
         l’ale avea grandi, che parean due vele.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="85">
    <p>Forse era vero augel, ma non so dove<br />
         e quando un altro ne sia stato tale.<br />
         Non ho veduto mai, né letto altrove,<br />
         fuor ch’in Turpin d’un sì fatto animale:<br />
         questo rispetto a credere mi muove,<br />
         che l’augel fosse un diavolo infernale<br />
         che Malagigi in quella forma trasse,<br />
         acciò che la battaglia disturbasse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="86">
    <p>Rinaldo il credette anco, e gran parole<br />
         e sconcie poi con Malagigi n’ebbe.<br />
         Egli già confessar non glielo vuole;<br />
         e perché tor di colpa si vorrebbe,<br />
         giura pel lume che dà lume al sole,<br />
         che di questo imputato esser non debbe.<br />
         Fosse augello o demonio, il mostro scese<br />
         sopra Baiardo, e con l’artiglio il prese.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="87">
    <p>Le redine il destrier, ch’era possente,<br />
         subito rompe, e con sdegno e con ira<br />
         contra l’augello i calci adopra e ’l dente;<br />
         ma quel veloce in aria si ritira:<br />
         indi ritorna, e con l’ugna pungente<br />
         lo va battendo, e d’ogn’intorno aggira.<br />
         Baiardo offeso, e che non ha ragione<br />
         di schermo alcun, ratto a fuggir si pone.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="88">
    <p>Fugge Baiardo alla vicina selva,<br />
         e va cercando le più spesse fronde.<br />
         Segue di sopra la pennuta belva<br />
         con gli occhi fisi ove la via seconde;<br />
         ma pure il buon destrier tanto s’inselva,<br />
         ch’al fin sotto una grotta si nasconde.<br />
         Poi che l’alato ne perde la traccia,<br />
         ritorna in cielo, e cerca nuova caccia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="89">
    <p>Rinaldo e ’l re Gradasso, che partire<br />
         veggono la cagion de la lor pugna,<br />
         restan d’accordo quella differire<br />
         fin che Baiardo salvino da l’ugna<br />
         che per la scura selva il fa fuggire;<br />
         con patto, che qual d’essi lo raggiugna,<br />
         a quella fonte lo restituisca,<br />
         ove la lite lor poi si finisca.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="90">
    <p>Seguendo, si partir da la fontana,<br />
         l’erbe novellamente in terra peste.<br />
         Molto da lor Baiardo s’allontana,<br />
         ch’ebbon le piante in seguir lui mal preste.<br />
         Gradasso, che non lungi avea l’alfana,<br />
         sopra vi salse, e per quelle foreste<br />
         molto lontano il paladin lasciosse,<br />
         tristo e peggio contento che mai fosse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="91">
    <p>Rinaldo perdé l’orme in pochi passi<br />
         del suo destrier, che fe’ strano viaggio;<br />
         ch’andò rivi cercando, arbori e sassi,<br />
         il più spinoso luogo, il più selvaggio,<br />
         acciò che da quella ugna si celassi,<br />
         che cadendo dal ciel gli facea oltraggio.<br />
         Rinaldo, dopo la fatica vana<br />
         ritornò ad aspettarlo alla fontana,<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="92">
    <p>se da Gradasso vi fosse condutto,<br />
         sì come tra lor dianzi si convenne.<br />
         Ma poi che far si vide poco frutto,<br />
         dolente e a piedi in campo se ne venne.<br />
         Or torniamo a quell’altro, al quale in tutto<br />
         diverso da Rinaldo il caso avvenne.<br />
         Non per ragion, ma per suo gran destino<br />
         sentì anitrire il buon destrier vicino;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="93">
    <p>e lo trovò ne la spelonca cava,<br />
         da l’avuta paura anco sì oppresso,<br />
         ch’uscire allo scoperto non osava:<br />
         perciò l’ha in suo potere il pagan messo.<br />
         Ben de la convenzion si raccordava,<br />
         ch’alla fonte tornar dovea con esso;<br />
         ma non è più disposto d’osservarla,<br />
         e così in mente sua tacito parla:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="94">
    <p>– Abbial chi aver lo vuol con lite e guerra:<br />
         io d’averlo con pace più disio.<br />
         Da l’uno all’altro capo de la terra<br />
         già venni, e sol per far Baiardo mio.<br />
         Or ch’io l’ho in mano, ben vaneggia et erra<br />
         chi crede che depor lo volesse io.<br />
         Se Rinaldo lo vuol, non disconviene,<br />
         come io già in Francia, or s’egli in India viene.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="95">
    <p>Non men sicura a lui fia Sericana,<br />
         che già due volte Francia a me sia stata. –<br />
         Così dicendo, per la via più piana<br />
         ne venne in Arli, e vi trovò l’armata;<br />
         e quindi con Baiardo e Durindana<br />
         si partì sopra una galea spalmata.<br />
         Ma questo a un’altra volta; ch’or Gradasso,<br />
         Rinaldo e tutta Francia a dietro lasso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="96">
    <p>Voglio Astolfo seguir, ch’a sella e a morso,<br />
         a uso facea andar di palafreno<br />
         l’ippogrifo per l’aria a sì gran corso,<br />
         che l’aquila e il falcon vola assai meno.<br />
         Poi che de’ Galli ebbe il paese scorso<br />
         da un mare a l’altro e da Pirene al Reno,<br />
         tornò verso ponente alla montagna<br />
         che separa la Francia da la Spagna.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="97">
    <p>Passò in Navarra, et indi in Aragona,<br />
         lasciando a chi ’l vedea gran maraviglia.<br />
         Restò lungi a sinistra Taracona,<br />
         Biscaglia a destra, et arrivò in Castiglia.<br />
         Vide Galizia e ’l regno d’Ulisbona,<br />
         poi volse il corso a Cordova e Siviglia;<br />
         né lasciò presso al mar né fra campagna<br />
         città, che non vedesse tutta Spagna.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="98">
    <p>Vide le Gade e la meta che pose<br />
         ai primi naviganti Ercole invitto.<br />
         Per l’Africa vagar poi si dispose<br />
         dal mar d’Atlante ai termini d’Egitto.<br />
         Vide le Baleariche famose,<br />
         e vide Eviza appresso al camin dritto.<br />
         Poi volse il freno, e tornò verso Arzilla<br />
         sopra ’l mar che da Spagna dipartilla.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="99">
    <p>Vide Marocco, Feza, Orano, Ippona,<br />
         Algier, Buzea, tutte città superbe,<br />
         c’hanno d’altre città tutte corona,<br />
         corona d’oro, e non di fronde o d’erbe.<br />
         Verso Biserta e Tunigi poi sprona:<br />
         vide Capisse e l’isola d’Alzerbe<br />
         e Tripoli e Bernicche e Tolomitta,<br />
         sin dove il Nilo in Asia si tragitta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="100">
    <p>Tra la marina e la silvosa schena<br />
         del fiero Atlante vide ogni contrada.<br />
         Poi diè le spalle ai monti di Carena,<br />
         e sopra i Cirenei prese la strada;<br />
         e traversando i campi de l’arena,<br />
         venne a’ confin di Nubia in Albaiada.<br />
         Rimase dietro il cimiter di Batto<br />
         e ’l gran tempio d’Amon, ch’oggi è disfatto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="101">
    <p>Indi giunse ad un’altra Tremisenne,<br />
         che di Maumetto pur segue lo stilo.<br />
         Poi volse agli altri Etiopi le penne,<br />
         che contra questi son di là dal Nilo.<br />
         Alla città di Nubia il camin tenne<br />
         tra Dobada e Coalle in aria a filo.<br />
         Questi cristiani son, quei saracini;<br />
         e stan con l’arme in man sempre a’ confini.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="102">
    <p>Senapo imperator de la Etiopia,<br />
         ch’in loco tien di scettro in man la croce,<br />
         di gente, di cittadi e d’oro ha copia<br />
         quindi fin là dove il mar Rosso ha foce;<br />
         e serva quasi nostra fede propia,<br />
         che può salvarlo da l’esilio atroce.<br />
         Gli è, s’io non piglio errore, in questo loco<br />
         ove al battesmo loro usano il fuoco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="103">
    <p>Dismontò il duca Astolfo alla gran corte<br />
         dentro di Nubia, e visitò il Senapo.<br />
         Il castello è più ricco assai che forte,<br />
         ove dimora d’Etiopia il capo.<br />
         Le catene dei ponti e de le porte,<br />
         gangheri e chiavistei da piedi a capo,<br />
         e finalmente tutto quel lavoro<br />
         che noi di ferro usiamo, ivi usan d’oro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="104">
    <p>Ancor che del finissimo metallo<br />
         vi sia tale abondanza, è pur in pregio.<br />
         Colonnate di limpido cristallo<br />
         son le gran loggie del palazzo regio.<br />
         Fan rosso, bianco, verde, azzurro e giallo<br />
         sotto i bei palchi un relucente fregio,<br />
         divisi tra proporzionati spazii,<br />
         rubin, smeraldi, zafiri e topazii.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="105">
    <p>In mura, in tetti, in pavimenti sparte<br />
         eran le perle, eran le ricche gemme.<br />
         Quivi il balsamo nasce; e poca parte<br />
         n’ebbe appo questi mai Ierusalemme.<br />
         Il muschio ch’a noi vien, quindi si parte;<br />
         quindi vien l’ambra, e cerca altre maremme:<br />
         vengon le cose in somma da quel canto,<br />
         che nei paesi nostri vaglion tanto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="106">
    <p>Si dice che ’l soldan, re de l’Egitto,<br />
         a quel re dà tributo e sta suggetto,<br />
         perch’è in poter di lui dal camin dritto<br />
         levare il Nilo, e dargli altro ricetto,<br />
         e per questo lasciar subito afflitto<br />
         di fame il Cairo e tutto quel distretto.<br />
         Senapo detto è dai sudditi suoi;<br />
         gli dician Presto o Preteianni noi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="107">
    <p>Di quanti re mai d’Etiopia foro,<br />
         il più ricco fu questi e il più possente;<br />
         ma con tutta sua possa e suo tesoro,<br />
         gli occhi perduti avea miseramente.<br />
         E questo era il minor d’ogni martoro:<br />
         molto era più noioso e più spiacente,<br />
         che, quantunque ricchissimo si chiame,<br />
         cruciato era da perpetua fame.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="108">
    <p>Se per mangiare o ber quello infelice<br />
         venia cacciato dal bisogno grande,<br />
         tosto apparia l’infernal schiera ultrice,<br />
         le monstruose arpie brutte e nefande,<br />
         che col griffo e con l’ugna predatrice<br />
         spargeano i vasi, e rapian le vivande;<br />
         e quel che non capia lor ventre ingordo,<br />
         vi rimanea contaminato e lordo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="109">
    <p>E questo, perch’essendo d’anni acerbo,<br />
         e vistosi levato in tanto onore,<br />
         che, oltre alle ricchezze, di più nerbo<br />
         era di tutti gli altri e di più core;<br />
         divenne, come Lucifer, superbo,<br />
         e pensò muover guerra al suo Fattore.<br />
         Con la sua gente la via prese al dritto<br />
         al monte onde esce il gran fiume d’Egitto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="110">
    <p>Inteso avea che su quel monte alpestre,<br />
         ch’oltre alle nubi e presso al ciel si leva,<br />
         era quel paradiso che terrestre<br />
         si dice, ove abitò già Adamo et Eva.<br />
         Con camelli, elefanti, e con pedestre<br />
         esercito, orgoglioso si moveva<br />
         con gran desir, se v’abitava gente,<br />
         di farla alle sue leggi ubbidiente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="111">
    <p>Dio gli ripresse il temerario ardire,<br />
         e mandò l’angel suo tra quelle frotte,<br />
         che cento mila ne fece morire,<br />
         e condannò lui di perpetua notte.<br />
         Alla sua mensa poi fece venire<br />
         l’orrendo mostro da l’infernal grotte,<br />
         che gli rapisce e contamina i cibi,<br />
         né lascia che ne gusti o ne delibi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="112">
    <p>Et in desperazion continua il messe<br />
         uno che già gli avea profetizzato<br />
         che le sue mense non sariano oppresse<br />
         da la rapina e da l’odore ingrato,<br />
         quando venir per l’aria si vedesse<br />
         un cavallier sopra un cavallo alato.<br />
         Perché dunque impossibil parea questo,<br />
         privo d’ogni speranza vivea mesto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="113">
    <p>Or che con gran stupor vede la gente<br />
         sopra ogni muro e sopra ogn’altra torre<br />
         entrare il cavalliero, immantinente<br />
         è chi a narrarlo al re di Nubia corre,<br />
         a cui la profezia ritorna a mente;<br />
         et obliando per letizia torre<br />
         la fedel verga, con le mani inante<br />
         vien brancolando al cavallier volante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="114">
    <p>Astolfo ne la piazza del castello<br />
         con spaziose ruote in terra scese.<br />
         Poi che fu il re condotto inanzi a quello,<br />
         inginochiossi, e le man giunte stese,<br />
         e disse: – Angel di Dio, Messia novello,<br />
         s’io non merto perdono a tante offese,<br />
         mira che proprio è a noi peccar sovente,<br />
         a voi perdonar sempre a chi si pente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="115">
    <p>Del mio error consapevole, non chieggio<br />
         né chiederti ardirei gli antiqui lumi.<br />
         Che tu lo possa far, ben creder deggio,<br />
         che sei de’ cari a Dio beati numi.<br />
         Ti basti il gran martir ch’io non ci veggio,<br />
         senza ch’ognior la fame mi consumi:<br />
         almen discaccia le fetide arpie,<br />
         che non rapiscan le vivande mie.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="116">
    <p>E di marmore un tempio ti prometto<br />
         edificar de l’alta regia mia,<br />
         che tutte d’oro abbia le porte e ’l tetto,<br />
         e dentro e fuor di gemme ornato sia;<br />
         e dal tuo santo nome sarà detto,<br />
         e del miracol tuo scolpito fia. –<br />
         Così dicea quel re che nulla vede,<br />
         cercando invan baciare al duca il piede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="117">
    <p>Rispose Astolfo: – Né l’angel di Dio,<br />
         né son Messia novel, né dal ciel vegno;<br />
         ma son mortale e peccatore anch’io,<br />
         di tanta grazia a me concessa indegno.<br />
         Io farò ogn’opra acciò che ’l mostro rio,<br />
         per morte o fuga, io ti levi del regno.<br />
         S’io il fo, me non, ma Dio ne loda solo,<br />
         che per tuo aiuto qui mi drizzò il volo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="118">
    <p>Fa questi voti a Dio, debiti a lui;<br />
         a lui le chiese edifica e gli altari. –<br />
         Così parlando, andavano ambidui<br />
         verso il castello fra i baron preclari.<br />
         Il re commanda ai servitori sui<br />
         che subito il convito si prepari,<br />
         sperando che non debba essergli tolta<br />
         la vivanda di mano a questa volta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="119">
    <p>Dentro una ricca sala immantinente<br />
         apparecchiossi il convito solenne.<br />
         Col Senapo s’assise solamente<br />
         il duca Astolfo, e la vivanda venne.<br />
         Ecco per l’aria lo stridor si sente,<br />
         percossa intorno da l’orribil penne;<br />
         ecco venir l’arpie brutte e nefande,<br />
         tratte dal cielo a odor de le vivande.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="120">
    <p>Erano sette in una schiera, e tutte<br />
         volti di donne avean, pallide e smorte,<br />
         per lunga fame attenuate e asciutte,<br />
         orribili a veder più che la morte.<br />
         L’alaccie grandi avean, deformi e brutte;<br />
         le man rapaci, e l’ugne incurve e torte;<br />
         grande e fetido il ventre, e lunga coda,<br />
         come di serpe che s’aggira e snoda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="121">
    <p>Si sentono venir per l’aria, e quasi<br />
         si veggon tutte a un tempo in su la mensa<br />
         rapire i cibi e riversare i vasi:<br />
         e molta feccia il ventre lor dispensa,<br />
         tal che gli è forza d’atturare i nasi;<br />
         che non si può patir la puzza immensa.<br />
         Astolfo, come l’ira lo sospinge,<br />
         contra gli ingordi augelli il ferro stringe.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="122">
    <p>Uno sul collo, un altro su la groppa<br />
         percuote, e chi nel petto, e chi ne l’ala;<br />
         ma come fera in su ’n sacco di stoppa,<br />
         poi langue il colpo, e senza effetto cala:<br />
         e quei non vi lasciar piatto né coppa<br />
         che fosse intatta, né sgombrar la sala,<br />
         prima che le rapine e il fiero pasto<br />
         contaminato il tutto avesse e guasto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="123">
    <p>Avuto avea quel re ferma speranza<br />
         nel duca, che l’arpie gli discacciassi;<br />
         et or che nulla ove sperar gli avanza,<br />
         sospira e geme, e disperato stassi.<br />
         Viene al duca del corno rimembranza,<br />
         che suole aitarlo ai perigliosi passi;<br />
         e conchiude tra sé, che questa via<br />
         per discacciare i mostri ottima sia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="124">
    <p>E prima fa che ’l re con suoi baroni<br />
         di calda cera l’orecchia si serra,<br />
         acciò che tutti, come il corno suoni,<br />
         non abbiano a fuggir fuor de la terra.<br />
         Prende la briglia, e salta sugli arcioni<br />
         de l’ippogrifo, et il bel corno afferra;<br />
         e con cenni allo scalco poi commanda<br />
         che riponga la mensa e la vivanda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="125">
    <p>E così in una loggia s’apparecchia<br />
         con altra mensa altra vivanda nuova.<br />
         Ecco l’arpie che fan l’usanza vecchia:<br />
         Astolfo il corno subito ritrova.<br />
         Gli augelli, che non han chiusa l’orecchia,<br />
         udito il suon, non puon stare alla prova;<br />
         ma vanno in fuga pieni di paura,<br />
         né di cibo né d’altro hanno più cura.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="126">
    <p>Subito il paladin dietro lor sprona:<br />
         volando esce il destrier fuor de la loggia,<br />
         e col castel la gran città abandona,<br />
         e per l’aria, cacciando i mostri, poggia.<br />
         Astolfo il corno tuttavolta suona:<br />
         fuggon l’arpie verso la zona roggia,<br />
         tanto che sono all’altissimo monte<br />
         ove il Nilo ha, se in alcun luogo ha, fonte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="127">
    <p>Quasi de la montagna alla radice<br />
         entra sotterra una profonda grotta,<br />
         che certissima porta esser si dice<br />
         di ch’allo ’nferno vuol scender talotta.<br />
         Quivi s’è quella turba predatrice,<br />
         come in sicuro albergo, ricondotta,<br />
         e giù sin di Cocito in su la proda<br />
         scesa, e più là, dove quel suon non oda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="128">
    <p>All’infernal caliginosa buca<br />
         ch’apre la strada a chi abandona il lume,<br />
         finì l’orribil suon l’inclito duca,<br />
         e fe’ raccorre al suo destrier le piume.<br />
         Ma prima che più inanzi io lo conduca,<br />
         per non mi dipartir dal mio costume,<br />
         poi che da tutti i lati ho pieno il foglio,<br />
         finire il canto, e riposar mi voglio.<br />
  </div>
</div>

<script>
  document.querySelectorAll('.annotated').forEach(function(el) {
    const tooltip = document.createElement('div');
    tooltip.className = 'tooltip';
    tooltip.innerText = el.dataset.annotation;
    el.appendChild(tooltip);

    el.addEventListener('mouseenter', function() {
      tooltip.style.display = 'block';
      const rect = el.getBoundingClientRect();
      tooltip.style.left = (el.offsetWidth / 2) + 'px';
      tooltip.style.top = '1.5em';
    });

    el.addEventListener('mouseleave', function() {
      tooltip.style.display = 'none';
    });
  });
</script>

</body>
</html>

