<!DOCTYPE html>
<html lang="it">
<head>
<meta charset="UTF-8">
<title>Annotated Orlando Furioso</title>
<style>
  body {
    font-family: "Garamond", "Georgia", serif;
    line-height: 1.6;
    margin: 2em auto;
    max-width: 900px;
    counter-reset: octave;
  }

  .octave-wrapper {
    display: flex;
    align-items: flex-start;
    margin-bottom: 1.8em;
  }

  .margin-note {
    flex: 0 0 180px;         /* width of margin column */
    font-size: 0.9em;
    color: #666;
    padding-right: 1em;
    border-right: 1px solid #ddd;
    margin-right: 1em;
  }

  .octave {
    flex: 1;
    counter-increment: octave;
  }

  .octave::before {
    content: "Ottava " counter(octave);
    display: block;
    font-weight: bold;
    color: #444;
    margin-bottom: 0.3em;
  }

  .annotated {
    color: #0044cc;
    cursor: pointer;
    position: relative;
  }

  /* tooltip styling */
  .tooltip {
    position: absolute;
    background: #fff8c6;
    border: 1px solid #e0d97a;
    padding: 6px 10px;
    border-radius: 6px;
    box-shadow: 1px 2px 6px rgba(0, 0, 0, 0.2);
    font-size: 0.9em;
    width: 250px;
    max-width: 500px;
    z-index: 100;
    display: none;
    white-space: normal; /* allows wrapping */

  }
</style>
</head>
<body>
<table>
<tr><td><h1><center>Orlando Furioso: Canto X (annotato)</center></h1></td></tr>
<td><br></td>
<tr><td><table>
<tr><td align="left"><h2><a href="orlando-09.html">Prev. (Canto IX)</a></h2></td><td align="right"><h2><a href="orlando-11.html">Next. (Canto XI)</h2></a></td></tr>
</table></td></tr>
</table>
  </div>
</div>

<div class="octave-wrapper">
  <div class="margin-note">

  </div>  <div class="octave" number="1">
    <p>Fra quanti amor, fra quante fede al mondo<br />
          mai si trovar, fra quanti cor constanti,<br />
          fra quante, o per dolente o per iocondo<br />
          stato, fer prove mai famosi amanti;<br />
          più tosto il primo loco ch’il secondo<br />
          darò ad Olimpia: e se pur non va inanti,<br />
          ben voglio dir che fra gli antiqui e nuovi<br />
          maggior de l’amor suo non si ritruovi;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="2">
    <p>e che con tante e con sì chiare note<br />
          di questo ha fatto il suo Bireno certo,<br />
          che donna più far certo uomo non puote,<br />
          quando anco il petto e ’l cor mostrasse aperto.<br />
          E s’anime sì fide e sì devote<br />
          d’un reciproco amor denno aver merto,<br />
          dico ch’Olimpia è degna che non meno,<br />
          anzi più che sé ancor, l’ami Bireno:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="3">
    <p>e che non pur non l’abandoni mai<br />
          per altra donna, se ben fosse quella<br />
          ch’Europa et Asia messe in tanti guai,<br />
          o s’altra ha maggior titolo di bella;<br />
          mai più tosto che lei, lasci coi rai<br />
          del sol l’udita e il gusto e la favella<br />
          e la vita e la fama, e s’altra cosa<br />
          dire o pensar si può più preciosa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="4">
    <p>Se Bireno amò lei come ella amato<br />
          Bireno avea, se fu sì a lei fedele<br />
          come ella a lui, se mai non ha voltato<br />
          ad altra via, che a seguir lei, le vele;<br />
          o pur s’a tanta servitù fu ingrato,<br />
          a tanta fede e a tanto amor crudele,<br />
          io vi vo’ dire, e far di maraviglia<br />
          stringer le labra et inarcar le ciglia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="5">
    <p>E poi che nota l’impietà vi fia,<br />
          che di tanta bontà fu a lei mercede,<br />
          donne, alcuna di voi mai più non sia,<br />
          ch’a parole d’amante abbia a dar fede.<br />
          L’amante, per aver quel che desia,<br />
          senza guardar che Dio tutto ode e vede,<br />
          aviluppa promesse e giuramenti,<br />
          che tutti spargon poi per l’aria i venti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="6">
    <p>I giuramenti e le promesse vanno<br />
          dai venti in aria disipate e sparse,<br />
          tosto che tratta questi amanti s’hanno<br />
          l’avida sete che gli accese et arse.<br />
          Siate a’ prieghi et a’ pianti che vi fanno,<br />
          per questo esempio, a credere più scarse.<br />
          Bene è felice quel, donne mie care,<br />
          ch’essere accorto all’altrui spese impare.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="7">
    <p>Guardatevi da questi che sul fiore<br />
          de’ lor begli anni il viso han sì polito;<br />
          che presto nasce in loro e presto muore,<br />
          quasi un foco di paglia, ogni appetito.<br />
          Come segue la lepre il cacciatore<br />
          al freddo, al caldo, alla montagna, al lito,<br />
          né più l’estima poi che presa vede;<br />
          e sol dietro a chi fugge affretta il piede:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="8">
    <p>così fan questi gioveni, che tanto<br />
          che vi mostrate lor dure e proterve,<br />
          v’amano e riveriscono con quanto<br />
          studio de’ far chi fedelmente serve;<br />
          ma non sì tosto si potran dar vanto<br />
          de la vittoria, che, di donne, serve<br />
          vi dorrete essere fatte; e da voi tolto<br />
          vedrete il falso amore, e altrove volto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="9">
    <p>Non vi vieto per questo (ch’avrei torto)<br />
          che vi lasciate amar; che senza amante<br />
          sareste come inculta vite in orto,<br />
          che non ha palo ove s’appoggi o piante.<br />
          Sol la prima lanugine vi esorto<br />
          tutta a fuggir, volubile e inconstante,<br />
          e corre i frutti non acerbi e duri,<br />
          ma che non sien però troppo maturi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="10">
    <p>Di sopra io vi dicea ch’una figliuola<br />
          del re di Frisa quivi hanno trovata,<br />
          che fia, per quanto n’han mosso parola,<br />
          da Bireno al fratel per moglie data.<br />
          Ma, a dire il vero, esso v’avea la gola,<br />
          che vivanda era troppo delicata:<br />
          e riputato avria cortesia sciocca,<br />
          per darla altrui, levarsela di bocca.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="11">
    <p>La damigella non passava ancora<br />
          quattordici anni, et era bella e fresca,<br />
          come rosa che spunti alora alora<br />
          fuor de la buccia e col sol nuovo cresca.<br />
          Non pur di lei Bireno s’inamora,<br />
          ma fuoco mai così non accese esca,<br />
          né se lo pongan l’invide e nimiche<br />
          mani talor ne le mature spiche;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="12">
    <p>come egli se n’accese immantinente,<br />
          come egli n’arse fin ne le medolle,<br />
          che sopra il padre morto lei dolente<br />
          vide di pianto il bel viso far molle.<br />
          E come suol se l’acqua fredda sente,<br />
          quella restar che prima al fuoco bolle;<br />
          così l’ardor ch’accese Olimpia, vinto<br />
          dal nuovo successore, in lui fu estinto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="13">
    <p>Non pur sazio di lei, ma fastidito<br />
          n’è già così, che può vederla a pena;<br />
          e sì de l’altra acceso ha l’appetito,<br />
          che ne morrà, se troppo in lungo il mena:<br />
          pur fin che giunga il dì c’ha statuito<br />
          a dar fine al disio, tanto l’affrena,<br />
          che par ch’adori Olimpia, non che l’ami,<br />
          e quel che piace a lei, sol voglia e brami.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="14">
    <p>E se accarezza l’altra (che non puote<br />
          far che non l’accarezzi più del dritto),<br />
          non è chi questo in mala parte note;<br />
          anzi a pietade, anzi a bontà gli è ascritto:<br />
          che rilevare un che Fortuna ruote<br />
          talora al fondo, e consolar l’afflitto,<br />
          mai non fu biasmo, ma gloria sovente;<br />
          tanto più una fanciulla, una innocente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="15">
    <p>Oh sommo Dio, come i giudicii umani<br />
          spesso offuscati son da un nembo oscuro!<br />
          I modi di Bireno empii e profani,<br />
          pietosi e santi riputati furo.<br />
          I marinari, già messo le mani<br />
          ai remi, e sciolti dal lito sicuro,<br />
          portavan lieti pei salati stagni<br />
          verso Selandia il duca e i suoi compagni.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="16">
    <p>Già dietro rimasi erano e perduti<br />
          tutti di vista i termini d’Olanda<br />
          (che per non toccar Frisa, più tenuti<br />
          s’eran ver Scozia alla sinistra banda),<br />
          quando da un vento fur sopravenuti,<br />
          ch’errando in alto mar tre dì li manda.<br />
          Sursero il terzo, già presso alla sera,<br />
          dove inculta e deserta un’isola era.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="17">
    <p>Tratti che si fur dentro un picciol seno,<br />
          Olimpia venne in terra; e con diletto<br />
          in compagnia de l’infedel Bireno<br />
          cenò contenta e fuor d’ogni sospetto:<br />
          indi con lui, là dove in loco ameno<br />
          teso era un padiglione, entrò nel letto.<br />
          Tutti gli altri compagni ritornaro,<br />
          e sopra i legni lor si riposaro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="18">
    <p>Il travaglio del mare e la paura<br />
          che tenuta alcun dì l’aveano desta,<br />
          il ritrovarsi al lito ora sicura,<br />
          lontana da rumor ne la foresta,<br />
          e che nessun pensier, nessuna cura,<br />
          poi che ’l suo amante ha seco, la molesta;<br />
          fu cagion ch’ebbe Olimpia sì gran sonno,<br />
          che gli orsi e i ghiri aver maggior nol ponno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="19">
    <p>Il falso amante che i pensati inganni<br />
          veggiar facean, come dormir lei sente,<br />
          pian piano esce del letto, e de’ suoi panni<br />
          fatto un fastel, non si veste altrimente;<br />
          e lascia il padiglione; e come i vanni<br />
          nati gli sian, rivola alla sua gente,<br />
          e li risveglia; e senza udirsi un grido,<br />
          fa entrar ne l’alto e abandonare il lido.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="20">
    <p>Rimase a dietro il lido e la meschina<br />
          Olimpia, che dormì senza destarse,<br />
          fin che l’Aurora la gelata brina<br />
          da le dorate ruote in terra sparse,<br />
          e s’udir le Alcione alla marina<br />
          de l’antico infortunio lamentarse.<br />
          Né desta né dormendo, ella la mano<br />
          per Bireno abbracciar stese, ma invano.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="21">
    <p>Nessuno truova: a sé la man ritira:<br />
          di nuovo tenta, e pur nessuno truova.<br />
          Di qua l’un braccio, e di là l’altro gira;<br />
          or l’una, or l’altra gamba; e nulla giova.<br />
          Caccia il sonno il timor: gli occhi apre, e mira:<br />
          non vede alcuno. Or già non scalda e cova<br />
          più le vedove piume, ma si getta<br />
          del letto e fuor del padiglione in fretta:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="22">
    <p>e corre al mar, graffiandosi le gote,<br />
          presaga e certa ormai di sua fortuna.<br />
          Si straccia i crini, e il petto si percuote,<br />
          e va guardando (che splendea la luna)<br />
          se veder cosa, fuor che ’l lito, puote;<br />
          né, fuor che ’l lito, vede cosa alcuna.<br />
          Bireno chiama: e al nome di Bireno<br />
          rispondean gli Antri che pietà n’avieno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="23">
    <p>Quivi surgea nel lito estremo un sasso,<br />
          ch’aveano l’onde, col picchiar frequente,<br />
          cavo e ridutto a guisa d’arco al basso;<br />
          e stava sopra il mar curvo e pendente.<br />
          Olimpia in cima vi salì a gran passo<br />
          (così la facea l’animo possente),<br />
          e di lontano le gonfiate vele<br />
          vide fuggir del suo signor crudele:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="24">
    <p>vide lontano, o le parve vedere;<br />
          che l’aria chiara ancor non era molto.<br />
          Tutta tremante si lasciò cadere,<br />
          più bianca e più che nieve fredda in volto;<br />
          ma poi che di levarsi ebbe potere,<br />
          al camin de le navi il grido volto,<br />
          chiamò, quanto potea chiamar più forte,<br />
          più volte il nome del crudel consorte:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="25">
    <p>e dove non potea la debil voce,<br />
          supliva il pianto e ’l batter palma a palma.<br />
          – Dove fuggi, crudel, così veloce?<br />
          Non ha il tuo legno la debita salma.<br />
          Fa che lievi me ancor: poco gli nuoce<br />
          che porti il corpo, poi che porta l’alma. –<br />
          E con le braccia e con le vesti segno<br />
          fa tuttavia, perché ritorni il legno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="26">
    <p>Ma i venti che portavano le vele<br />
          per l’alto mar di quel giovene infido,<br />
          portavano anco i prieghi e le querele<br />
          de l’infelice Olimpia, e ’l pianto e ’l grido;<br />
          la qual tre volte, a se stessa crudele,<br />
          per affogarsi si spiccò dal lido:<br />
          pur al fin si levò da mirar l’acque,<br />
          e ritornò dove la notte giacque.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="27">
    <p>E con la faccia in giù stesa sul letto,<br />
          bagnandolo di pianto, dicea lui:<br />
          – Iersera desti insieme a dui ricetto;<br />
          perché insieme al levar non siamo dui?<br />
          O perfido Bireno, o maladetto<br />
          giorno ch’al mondo generata fui!<br />
          Che debbo far? che poss’io far qui sola?<br />
          chi mi dà aiuto? ohimè, chi mi consola?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="28">
    <p>Uomo non veggio qui, non ci veggio opra<br />
          donde io possa stimar ch’uomo qui sia;<br />
          nave non veggio, a cui salendo sopra,<br />
          speri allo scampo mio ritrovar via.<br />
          Di disagio morrò; né che mi cuopra<br />
          gli occhi sarà, né chi sepolcro dia,<br />
          se forse in ventre lor non me lo danno<br />
          i lupi, ohimè, ch’in queste selve stanno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="29">
    <p>Io sto in sospetto, e già di veder parmi<br />
          di questi boschi orsi o leoni uscire,<br />
          o tigri o fiere tal, che natura armi<br />
          d’aguzzi denti e d’ugne da ferire.<br />
          Ma quai fere crudel potriano farmi,<br />
          fera crudel, peggio di te morire?<br />
          darmi una morte, so, lor parrà assai;<br />
          e tu di mille, ohimè, morir mi fai.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="30">
    <p>Ma presupongo ancor ch’or ora arrivi<br />
          nochier che per pietà di qui mi porti;<br />
          e così lupi, orsi, leoni schivi,<br />
          strazi, disagi et altre orribil morti:<br />
          mi porterà forse in Olanda, s’ivi<br />
          per te si guardan le fortezze e i porti?<br />
          mi porterà alla terra ove son nata,<br />
          se tu con fraude già me l’hai levata?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="31">
    <p>Tu m’hai lo stato mio, sotto pretesto<br />
          di parentado e d’amicizia, tolto.<br />
          Ben fosti a porvi le tue genti presto,<br />
          per aver il dominio a te rivolto.<br />
          Tornerò in Fiandra? ove ho venduto il resto<br />
          di che io vivea, ben che non fossi molto,<br />
          per sovenirti e di prigione trarte.<br />
          Mischina! dove andrò? non so in qual parte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="32">
    <p>Debbo forse ire in Frisa, ove io potei,<br />
          e per te non vi volsi esser regina?<br />
          il che del padre e dei fratelli miei<br />
          e d’ogn’altro mio ben fu la ruina.<br />
          Quel c’ho fatto per te, non ti vorrei,<br />
          ingrato, improverar, né disciplina<br />
          dartene; che non men di me lo sai:<br />
          or ecco il guiderdon che me ne dai.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="33">
    <p>Deh, pur che da color che vanno in corso<br />
          io non sia presa, e poi venduta schiava!<br />
          Prima che questo, il lupo, il leon, l’orso<br />
          venga, e la tigre e ogn’altra fera brava,<br />
          di cui l’ugna mi stracci, e franga il morso;<br />
          e morta mi strascini alla sua cava. –<br />
          Così dicendo, le mani si caccia<br />
          ne’ capei d’oro, e a chiocca a chiocca straccia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="34">
    <p>Corre di nuovo in su l’estrema sabbia,<br />
          e ruota il capo e sparge all’aria il crine;<br />
          e sembra forsennata, e ch’adosso abbia<br />
          non un demonio sol, ma le decine;<br />
          o, qual Ecuba, sia conversa in rabbia,<br />
          vistosi morto Polidoro al fine.<br />
          Or si ferma s’un sasso, e guarda il mare;<br />
          né men d’un vero sasso, un sasso pare.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="35">
    <p>Ma lascianla doler fin ch’io ritorno,<br />
          per voler di Ruggier dirvi pur anco,<br />
          che nel più intenso ardor del mezzo giorno<br />
          cavalca il lito, affaticato e stanco.<br />
          Percuote il sol nel colle e fa ritorno:<br />
          di sotto bolle il sabbion trito e bianco.<br />
          Mancava all’arme ch’avea indosso, poco<br />
          ad esser, come già, tutte di fuoco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="36">
    <p>Mentre la sete, e de l’andar fatica<br />
          per l’alta sabbia, e la solinga via<br />
          gli facean, lungo quella spiaggia aprica,<br />
          noiosa e dispiacevol compagnia;<br />
          trovò ch’all’ombra d’una torre antica<br />
          che fuor de l’onde appresso il lito uscia,<br />
          de la corte d’Alcina eran tre donne,<br />
          che le conobbe ai gesti et alle gonne.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="37">
    <p>Corcate su tapeti allessandrini<br />
          godeansi il fresco rezzo in gran diletto,<br />
          fra molti vasi di diversi vini<br />
          e d’ogni buona sorte di confetto.<br />
          Presso alla spiaggia, coi flutti marini<br />
          scherzando, le aspettava un lor legnetto<br />
          fin che la vela empiesse agevol ora;<br />
          ch’un fiato pur non ne spirava allora.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="38">
    <p>Queste, ch’andar per la non ferma sabbia<br />
          vider Ruggiero al suo viaggio dritto,<br />
          che sculta avea la sete in su le labbia,<br />
          tutto pien di sudore il viso afflitto,<br />
          gli cominciaro a dir che sì non abbia<br />
          il cor voluntaroso al camin fitto,<br />
          ch’alla fresca e dolce ombra non si pieghi,<br />
          e ristorar lo stanco corpo nieghi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="39">
    <p>E di lor una s’accostò al cavallo<br />
          per la staffa tener, che ne scendesse;<br />
          l’altra con una coppa di cristallo<br />
          di vin spumante, più sete gli messe:<br />
          ma Ruggiero a quel suon non entrò in ballo;<br />
          perché d’ogni tardar che fatto avesse,<br />
          tempo di giunger dato avria ad Alcina,<br />
          che venia dietro et era ormai vicina.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="40">
    <p>Non così fin salnitro e zolfo puro,<br />
          tocco dal fuoco, subito s’avampa;<br />
          né così freme il mar quando l’oscuro<br />
          turbo discende e in mezzo se gli accampa:<br />
          come, vedendo che Ruggier sicuro<br />
          al suo dritto camin l’arena stampa,<br />
          e che le sprezza (e pur si tenean belle),<br />
          d’ira arse e di furor la terza d’elle.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="41">
    <p>– Tu non sei né gentil –<br />
          dice gridando quanto può più forte<br />
          – et hai rubate l’arme; e quel destriero<br />
          non saria tuo per veruna altra sorte:<br />
          e così, come ben m’appongo al vero,<br />
          ti vedessi punir di degna morte;<br />
          che fossi fatto in quarti, arso o impiccato,<br />
          brutto ladron, villan, superbo, ingrato. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="42">
    <p>Oltr’a queste e molt’altre ingiuriose<br />
          parole che gli usò la donna altiera,<br />
          ancor che mai Ruggier non le rispose,<br />
          che de sì vil tenzon poco onor spera;<br />
          con le sorelle tosto ella si pose<br />
          sul legno in mar, che al lor servigio v’era:<br />
          et affrettando i remi, lo seguiva,<br />
          vedendol tuttavia dietro alla riva.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="43">
    <p>Minaccia sempre, maledice e incarca;<br />
          che l’onte sa trovar per ogni punto.<br />
          Intanto a quello stretto, onde si varca<br />
          alla fata più bella, è Ruggier giunto;<br />
          dove un vecchio nochiero una sua barca<br />
          scioglier da l’altra ripa vede, a punto<br />
          come, avisato e già provisto, quivi<br />
          si stia aspettando che Ruggiero arrivi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="44">
    <p>Scioglie il nochier, come venir lo vede,<br />
          di trasportarlo a miglior ripa lieto;<br />
          che, se la faccia può del cor dar fede,<br />
          tutto benigno e tutto era discreto.<br />
          Pose Ruggier sopra il navilio il piede,<br />
          Dio ringraziando; e per lo mar quieto<br />
          ragionando venia col galeotto,<br />
          saggio e di lunga esperienza dotto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="45">
    <p>Quel lodava Ruggier, che sì se avesse<br />
          saputo a tempo tor da Alcina, e inanti<br />
          che ’l calice incantato ella gli desse,<br />
          ch’avea al fin dato a tutti gli altri amanti;<br />
          e poi, che a Logistilla si traesse,<br />
          dove veder potria costumi santi,<br />
          bellezza eterna et infinita grazia<br />
          che ’l cor notrisce e pasce, e mai non sazia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="46">
    <p>– Costei – dicea – stupore e riverenza<br />
          induce all’alma, ove si scuopre prima.<br />
          Contempla meglio poi l’alta presenza:<br />
          ogn’altro ben ti par di poca stima.<br />
          Il suo amore ha dagli altri differenza:<br />
          speme o timor negli altri il cor ti lima;<br />
          in questo il desiderio più non chiede,<br />
          e contento riman come la vede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="47">
    <p>Ella t’insegnerà studii più grati,<br />
          che suoni, danze, odori, bagni e cibi;<br />
          ma come i pensier tuoi meglio formati<br />
          poggin più ad alto che per l’aria i nibi,<br />
          e come de la gloria de’ beati<br />
          nel mortal corpo parte si delibi. –<br />
          Così parlando il marinar veniva,<br />
          lontano ancora alla sicura riva;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="48">
    <p>quando vide scoprire alla marina<br />
          molti navili, e tutti alla sua volta.<br />
          Con quei ne vien l’ingiuriata Alcina;<br />
          e molta di sua gente have raccolta<br />
          per por lo stato e se stessa in ruina,<br />
          o racquistar la cara cosa tolta.<br />
          E bene è amor di ciò cagion non lieve,<br />
          ma l’ingiuria non men che ne riceve.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="49">
    <p>Ella non ebbe sdegno, da che nacque,<br />
          di questo il maggior mai, ch’ora la rode;<br />
          onde fa i remi sì affrettar per l’acque,<br />
          che la spuma ne sparge ambe le prode.<br />
          Al gran rumor né mar né ripa tacque,<br />
          et Ecco risonar per tutto s’ode.<br />
          – Scuopre, Ruggier, lo scudo, che bisogna;<br />
          se non, sei morto, o preso con vergogna. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="50">
    <p>Così disse il nocchier di Logistilla;<br />
          et oltre il detto, egli medesmo prese<br />
          la tasca e da lo scudo dipartilla,<br />
          e fe’ il lume di quel chiaro e palese.<br />
          L’incantato splendor che ne sfavilla,<br />
          gli occhi degli aversari così offese,<br />
          che li fe’ restar ciechi allora allora,<br />
          e cader chi da poppa e chi da prora.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="51">
    <p>Un ch’era alla veletta in su la rocca,<br />
          de l’armata d’Alcina si fu accorto;<br />
          e la campana martellando tocca,<br />
          onde il soccorso ven subito al porto.<br />
          L’artegliaria, come tempesta, fiocca<br />
          contra chi vuole a buon Ruggier far torto:<br />
          sì che gli venne d’ogni parte aita,<br />
          tal che salvò la libertà e la vita.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="52">
    <p>Giunte son quattro donne in su la spiaggia,<br />
          che subito ha mandate Logistilla:<br />
          la valorosa Andronica e la saggia<br />
          Fronesia e l’onestissima Dicilla<br />
          e Sofrosina casta, che, come aggia<br />
          quivi a far più che l’altre, arde e sfavilla.<br />
          L’esercito ch’al mondo è senza pare,<br />
          del castello esce, e si distende al mare.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="53">
    <p>Sotto il castel ne la tranquilla foce<br />
          di molti e grossi legni era una armata,<br />
          ad un botto di squilla, ad una voce<br />
          giorno e notte a battaglia apparecchiata.<br />
          E così fu la pugna aspra et atroce,<br />
          e per acqua e per terra, incominciata;<br />
          per cui fu il regno sottosopra volto,<br />
          ch’avea già Alcina alla sorella tolto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="54">
    <p>Oh di quante battaglie il fin successe<br />
          diverso a quel che si credette inante!<br />
          Non sol ch’Alcina alor non riavesse,<br />
          come stimossi, il fugitivo amante;<br />
          ma de le navi che pur dianzi spesse<br />
          fur sì, ch’a pena il mar ne capia tante,<br />
          fuor de la fiamma che tutt’altre avampa,<br />
          con un legnetto sol misera scampa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="55">
    <p>Fuggesi Alcina, e sua misera gente<br />
          arsa e presa riman, rotta e sommersa.<br />
          D’aver Ruggier perduto ella si sente<br />
          via più doler che d’altra cosa aversa:<br />
          notte e dì per lui geme amaramente,<br />
          e lacrime per lui dagli occhi versa;<br />
          e per dar fine a tanto aspro martire,<br />
          spesso si duol di non poter morire.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="56">
    <p>Morir non puote alcuna fata mai,<br />
          fin che ’l sol gira, o il ciel non muta stilo.<br />
          Se ciò non fosse, era il dolore assai<br />
          per muover Cloto ad inasparle il filo;<br />
          o, qual Didon, finia col ferro i guai;<br />
          o la regina splendida del Nilo<br />
          avria imitata con mortifer sonno:<br />
          ma le fate morir sempre non ponno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="57">
    <p>Torniamo a quel di eterna gloria degno<br />
          Ruggiero; e Alcina stia ne la sua pena.<br />
          Dico di lui, che poi che fuor del legno<br />
          si fu condutto in più sicura arena,<br />
          Dio ringraziando che tutto il disegno<br />
          gli era successo, al mar voltò la schena;<br />
          et affrettando per l’asciutto il piede,<br />
          alla rocca ne va che quivi siede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="58">
    <p>Né la più forte ancor né la più bella<br />
          mai vide occhio mortal prima né dopo.<br />
          Son di più prezzo le mura di quella,<br />
          che se diamante fossino o piropo.<br />
          Di tai gemme qua giù non si favella:<br />
          et a chi vuol notizia averne, è d’uopo<br />
          che vada quivi; che non credo altrove,<br />
          se non forse su in ciel, se ne ritruove.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="59">
    <p>Quel che più fa che lor si inchina e cede<br />
          ogn’altra gemma, è che, mirando in esse,<br />
          l’uom sin in mezzo all’anima si vede;<br />
          vede suoi vizii e sue virtudi espresse,<br />
          sì che a lusinghe poi di sé non crede,<br />
          né a chi dar biasmo a torto gli volesse:<br />
          fassi, mirando allo specchio lucente<br />
          se stesso, conoscendosi, prudente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="60">
    <p>Il chiaro lume lor, ch’imita il sole,<br />
          manda splendore in tanta copia intorno,<br />
          che chi l’ha, ovunque sia, sempre che vuole,<br />
          Febo, mal grado tuo, si può far giorno.<br />
          Né mirabil vi son le pietre sole;<br />
          ma la materia e l’artificio adorno<br />
          contendon sì, che mal giudicar puossi<br />
          qual de le due eccellenze maggior fossi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="61">
    <p>Sopra gli altissimi archi, che puntelli<br />
          parean che del ciel fossino a vederli,<br />
          eran giardin sì spaziosi e belli,<br />
          che saria al piano anco fatica averli.<br />
          Verdeggiar gli odoriferi arbuscelli<br />
          si puon veder fra i luminosi merli,<br />
          ch’adorni son l’estate e il verno tutti<br />
          di vaghi fiori e di maturi frutti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="62">
    <p>Di così nobili arbori non suole<br />
          prodursi fuor di questi bei giardini,<br />
          né di tai rose o di simil viole,<br />
          di gigli, di amaranti o di gesmini.<br />
          Altrove appar come a un medesmo sole<br />
          e nasca, e viva, e morto il capo inchini,<br />
          e come lasci vedovo il suo stelo<br />
          il fior suggetto al variar del cielo:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="63">
    <p>ma quivi era perpetua la verdura,<br />
          perpetua la beltà de’ fiori eterni;<br />
          non che benignità de la Natura<br />
          sì temperatamente li governi;<br />
          ma Logistilla con suo studio e cura,<br />
          senza bisogno de’ moti superni<br />
          (quel che agli altri impossibile parea),<br />
          sua primavera ognor ferma tenea.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="64">
    <p>Logistilla mostrò molto aver grato<br />
          ch’a lei venisse un sì gentil signore;<br />
          e comandò che fosse accarezzato,<br />
          e che studiasse ognun di fargli onore.<br />
          Gran pezzo inanzi Astolfo era arrivato,<br />
          che visto da Ruggier fu di buon core.<br />
          Fra pochi giorni venner gli altri tutti,<br />
          ch’a l’esser lor Melissa avea ridutti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="65">
    <p>Poi che si fur posati un giorno e dui,<br />
          venne Ruggiero alla fata prudente<br />
          col duca Astolfo, che non men di lui<br />
          avea desir di riveder Ponente.<br />
          Melissa le parlò per amendui;<br />
          e supplica la fata umilemente,<br />
          che li consigli, favorisca e aiuti,<br />
          sì che ritornin donde eran venuti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="66">
    <p>Disse la fata: – Io ci porrò il pensiero,<br />
          e fra dui dì te li darò espediti. –<br />
          Discorre poi tra sé, come Ruggiero,<br />
          e dopo lui, come quel duca aiti:<br />
          conchiude infin che ’l volator destriero<br />
          ritorni il primo agli aquitani liti;<br />
          ma prima vuol che se gli faccia un morso,<br />
          con che lo volga, e gli raffreni il corso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="67">
    <p>Gli mostra come egli abbia a far, se vuole<br />
          che poggi in alto, e come a far che cali;<br />
          e come, se vorrà che in giro vole,<br />
          o vada ratto, o che si stia su l’ali:<br />
          e quali effetti il cavallier far suole<br />
          di buon destriero in piana terra, tali<br />
          facea Ruggier che mastro ne divenne,<br />
          per l’aria, del destrier ch’avea le penne.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="68">
    <p>Poi che Ruggier fu d’ogni cosa in punto,<br />
          da la fata gentil comiato prese,<br />
          alla qual restò poi sempre congiunto<br />
          di grande amore; e uscì di quel paese.<br />
          Prima di lui che se n’andò in buon punto,<br />
          e poi dirò come il guerriero inglese<br />
          tornasse con più tempo e più fatica<br />
          al magno Carlo et alla corte amica.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="69">
    <p>Quindi partì Ruggier, ma non rivenne<br />
          per quella via che fe’ già suo mal grado,<br />
          allor che sempre l’ippogrifo il tenne<br />
          sopra il mare, e terren vide di rado:<br />
          ma potendogli or far batter le penne<br />
          di qua di là, dove più gli era a grado,<br />
          volse al ritorno far nuovo sentiero,<br />
          come, schivando Erode, i Magi fero.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="70">
    <p>Al venir quivi, era, lasciando Spagna,<br />
          venuto India a trovar per dritta riga,<br />
          là dove il mare oriental la bagna;<br />
          dove una fata avea con l’altra briga.<br />
          Or veder si dispose altra campagna,<br />
          che quella dove i venti Eolo istiga,<br />
          e finir tutto il cominciato tondo,<br />
          per aver, come il sol, girato il mondo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="71">
    <p>Quinci il Cataio, e quindi Mangiana<br />
          sopra il gran Quinsaì vide passando:<br />
          volò sopra l’Imavo, e Sericana<br />
          lasciò a man destra; e sempre declinando<br />
          da l’iperborei Sciti a l’onda ircana,<br />
          giunse alle parti di Sarmazia: e quando<br />
          fu dove Asia da Europa si divide,<br />
          Russi e Pruteni e la Pomeria vide.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="72">
    <p>Ben che di Ruggier fosse ogni desire<br />
          di ritornare a Bradamante presto;<br />
          pur, gustato il piacer ch’avea di gire<br />
          cercando il mondo, non restò per questo,<br />
          ch’alli Pollacchi, agli Ungari venire<br />
          non volesse anco, alli Germani, e al resto<br />
          di quella boreale orrida terra;<br />
          e venne al fin ne l’ultima Inghilterra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="73">
    <p>Non crediate, Signor, che pero stia<br />
          per sì lungo camin sempre su l’ale:<br />
          ogni sera all’albergo se ne gia,<br />
          schivando a suo poter d’alloggiar male.<br />
          E spese giorni e mesi in questa via,<br />
          sì di veder la terra e il mar gli cale.<br />
          Or presso a Londra giunto una matina,<br />
          sopra Tamigi il volator declina.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="74">
    <p>Dove ne’ prati alla città vicini<br />
          vide adunati uomini d’arme e fanti,<br />
          ch’a suon di trombe e a suon di tamburini<br />
          venian, partiti a belle schiere, avanti<br />
          il buon Rinaldo, onor de’ paladini;<br />
          del qual, se vi ricorda, io dissi inanti,<br />
          che mandato da Carlo, era venuto<br />
          in queste parti a ricercare aiuto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="75">
    <p>Giunse a punto Ruggier, che si facea<br />
          la bella mostra fuor di quella terra;<br />
          e per sapere il tutto, ne chiedea<br />
          un cavallier, ma scese prima in terra:<br />
          e quel, ch’affabil era, gli dicea<br />
          che di Scozia e d’Irlanda e d’Inghilterra<br />
          e de l’isole intorno eran le schiere<br />
          che quivi alzate avean tante bandiere:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="76">
    <p>e finita la mostra che faceano,<br />
          alla marina se distenderanno,<br />
          dove aspettati per solcar l’Oceano<br />
          son dai navili che nel porto stanno.<br />
          I Franceschi assediati si ricreano,<br />
          sperando in questi che a salvar li vanno.<br />
          – Ma acciò tu te n’informi pienamente,<br />
          io ti distinguerò tutta la gente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="77">
    <p>Tu vedi ben quella bandiera grande,<br />
          ch’insieme pon la fiordaligi e i pardi:<br />
          quella il gran capitano all’aria spande,<br />
          e quella han da seguir gli altri stendardi.<br />
          Il suo nome, famoso in queste bande,<br />
          è Leonetto, il fior de li gagliardi,<br />
          di consiglio e d’ardire in guerra mastro,<br />
          del re nipote, e duca di Lincastro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="78">
    <p>La prima, appresso il gonfalon reale,<br />
          che ’l vento tremolar fa verso il monte,<br />
          e tien nel campo verde tre bianche ale,<br />
          porta Ricardo, di Varvecia conte.<br />
          Del duca di Glocestra è quel segnale,<br />
          c’ha duo corna di cervio e mezza fronte.<br />
          Del duca di Chiarenza è quella face;<br />
          quel arbore è del duca d’Eborace.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="79">
    <p>Vedi in tre pezzi una spezzata lancia:<br />
          gli è ’l gonfalon del duca di Nortfozia.<br />
          La fulgure è del buon conte di Cancia;<br />
          il grifone è del conte di Pembrozia.<br />
          Il duca di Sufolcia ha la bilancia.<br />
          Vedi quel giogo che due serpi assozia:<br />
          è del conte d’Esenia; e la ghirlanda<br />
          in campo azzurro ha quel di Norbelanda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="80">
    <p>Il conte d’Arindelia è quel c’ha messo<br />
          in mar quella barchetta che s’affonda.<br />
          Vedi il marchese di Barclei; e appresso<br />
          di Marchia il conte e il conte di Ritmonda:<br />
          il primo porta in bianco un monte fesso,<br />
          l’altro la palma, il terzo un pin ne l’onda.<br />
          Quel di Dorsezia è conte, e quel d’Antona,<br />
          che l’uno ha il carro, e l’altro la corona.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="81">
    <p>Il falcon che sul nido i vanni inchina,<br />
          porta Raimondo, il conte di Devonia.<br />
          Il giallo e negro ha quel di Vigorina;<br />
          il can quel d’Erbia; un orso quel d’Osonia.<br />
          La croce che là vedi cristallina,<br />
          è del ricco prelato di Battonia.<br />
          Vedi nel bigio una spezzata sedia:<br />
          è del duca Ariman di Sormosedia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="82">
    <p>Gli uomini d’arme e gli arcieri a cavallo<br />
          di quarantaduo mila numer fanno.<br />
          Sono duo tanti, o di cento non fallo,<br />
          quelli ch’a piè ne la battaglia vanno.<br />
          Mira quei segni, un bigio, un verde, un giallo,<br />
          e di nero e d’azzur listato un panno:<br />
          Gofredo, Enrigo, Ermante et Odoardo<br />
          guidan pedoni, ognun col suo stendardo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="83">
    <p>Duca di Bocchingamia è quel dinante;<br />
          Enrigo ha la contea di Sarisberia;<br />
          signoreggia Burgenia il vecchio Ermante;<br />
          quello Odoardo è conte di Croisberia.<br />
          Questi alloggiati più verso levante<br />
          sono gl’Inglesi. Or volgeti all’Esperia,<br />
          dove si veggion trenta mila Scotti,<br />
          da Zerbin, figlio del lor re, condotti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="84">
    <p>Vedi tra duo unicorni il gran leone,<br />
          che la spada d’argento ha ne la zampa;<br />
          quell’è del re di Scozia il gonfalone;<br />
          il suo figliol Zerbino ivi s’accampa.<br />
          Non è un sì bello in tante altre persone:<br />
          Natura il fece, e poi roppe la stampa.<br />
          Non è in cui tal virtù, tal grazia luca,<br />
          o tal possanza: et è di Roscia duca.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="85">
    <p>Porta in azzurro una dorata sbarra<br />
          il conte d’Ottonlei ne lo stendardo.<br />
          L’altra bandiera è del duca di Marra,<br />
          che nel travaglio porta il leopardo.<br />
          Di più colori e di più augei bizzarra<br />
          mira l’insegna d’Alcabrun gagliardo,<br />
          che non è duca, conte, né marchese,<br />
          ma primo nel salvatico paese.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="86">
    <p>Del duca di Trasfordia è quella insegna,<br />
          dove è l’augel ch’al sol tien gli occhi franchi.<br />
          Lurcanio conte, ch’in Angoscia regna,<br />
          porta quel tauro, c’ha duo veltri ai fianchi.<br />
          Vedi là il duca d’Albania,<br />
          il campo di colori azzurri e bianchi.<br />
          Quel avoltor, ch’un drago verde lania,<br />
          è l’insegna del conte di Boccania.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="87">
    <p>Signoreggia Forbesse il forte Armano,<br />
          che di bianco e di nero ha la bandiera;<br />
          et ha il conte d’Erelia a destra mano,<br />
          che porta in campo verde una lumiera.<br />
          Or guarda gl’Ibernesi appresso il piano:<br />
          sono duo squadre; e il conte di Childera<br />
          mena la prima, e il conte di Desmonda<br />
          da fieri monti ha tratto la seconda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="88">
    <p>Ne lo stendardo il primo ha un pino ardente;<br />
          l’altro nel bianco una vermiglia banda.<br />
          Non dà soccorso a Carlo solamente<br />
          la terra inglese e la Scozia e l’Irlanda;<br />
          ma vien di Svezia e di Norvegia gente,<br />
          da Tile, e fin da la remota Islanda:<br />
          da ogni terra, insomma, che là giace,<br />
          nimica naturalmente di pace.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="89">
    <p>Sedici mila sono, o poco manco,<br />
          de le spelonche usciti e de le selve;<br />
          hanno piloso il viso, il petto, il fianco,<br />
          e dossi e braccia e gambe, come belve.<br />
          Intorno allo stendardo tutto bianco<br />
          par che quel pian di lor lance s’inselve:<br />
          così Moratto il porta, il capo loro,<br />
          per dipingerlo poi di sangue Moro. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="90">
    <p>Mentre Ruggier di quella gente bella,<br />
          che per soccorrer Francia si prepara,<br />
          mira le varie insegne, e ne favella,<br />
          e dei signor britanni i nomi impara;<br />
          uno et un altro a lui, per mirar quella<br />
          bestia sopra cui siede, unica o rara,<br />
          maraviglioso corre e stupefatto;<br />
          e tosto il cerchio intorno gli fu fatto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="91">
    <p>Sì che per dare ancor più maraviglia,<br />
          e per pigliarne il buon Ruggier più gioco,<br />
          al volante corsier scuote la briglia,<br />
          e con gli sproni ai fianchi il tocca un poco:<br />
          quel verso il ciel per l’aria il camin piglia,<br />
          e lascia ognuno attonito in quel loco.<br />
          Quindi Ruggier, poi che di banda in banda<br />
          vide gl’Inglesi, andò verso l’Irlanda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="92">
    <p>E vide Ibernia fabulosa, dove<br />
          il santo vecchiarel fece la cava,<br />
          in che tanta mercé par che si truove,<br />
          che l’uom vi purga ogni sua colpa prava.<br />
          Quindi poi sopra il mare il destrier muove<br />
          là dove la minor Bretagna lava:<br />
          e nel passar vide, mirando a basso,<br />
          Angelica legata al nudo sasso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="93">
    <p>Al nudo sasso, all’Isola del pianto;<br />
          che l’Isola del pianto era nomata<br />
          quella che da crudele e fiera tanto<br />
          et inumana gente era abitata,<br />
          che (come io vi dicea sopra nel canto)<br />
          per varii liti sparsa iva in armata<br />
          tutte le belle donne depredando,<br />
          per farne a un mostro poi cibo nefando.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="94">
    <p>Vi fu legata pur quella matina,<br />
          dove venia per trangugiarla viva<br />
          quel smisurato mostro, orca marina,<br />
          che di aborrevole esca si nutriva.<br />
          Dissi di sopra, come fu rapina<br />
          di quei che la trovaro in su la riva<br />
          dormire al vecchio incantatore a canto,<br />
          ch’ivi l’avea tirata per incanto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="95">
    <p>La fiera gente inospitale e cruda<br />
          alla bestia crudel nel lito espose<br />
          la bellissima donna, così ignuda<br />
          come Natura prima la compose.<br />
          Un velo non ha pure, in che richiuda<br />
          i bianchi gigli e le vermiglie rose,<br />
          da non cader per luglio o per dicembre,<br />
          di che son sparse le polite membre.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="96">
    <p>Creduto avria che fosse statua finta<br />
          o d’alabastro o d’altri marmi illustri<br />
          Ruggiero, e su lo scoglio così avinta<br />
          per artificio di scultori industri;<br />
          se non vedea la lacrima distinta<br />
          tra fresche rose e candidi ligustri<br />
          far rugiadose le crudette pome,<br />
          e l’aura sventolar l’aurate chiome.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="97">
    <p>E come ne’ begli occhi gli occhi affisse,<br />
          de la sua Bradamante gli sovenne.<br />
          Pietade e amore a un tempo lo traffisse,<br />
          e di piangere a pena si ritenne;<br />
          e dolcemente alla donzella disse,<br />
          poi che del suo destrier frenò le penne:<br />
          – O donna, degna sol de la catena<br />
          con chi i suoi servi Amor legati mena,<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="98">
    <p>e ben di questo e d’ogni male indegna,<br />
          chi è quel crudel che con voler perverso<br />
          d’importuno livor stringendo segna<br />
          di queste belle man l’avorio terso? –<br />
          Forza è ch’a quel parlare ella divegna<br />
          quale è di grana un bianco avorio asperso,<br />
          di sé vedendo quelle parte ignude,<br />
          ch’ancor che belle sian, vergogna chiude.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="99">
    <p>E coperto con man s’avrebbe il volto,<br />
          se non eran legate al duro sasso;<br />
          ma del pianto, ch’almen non l’era tolto,<br />
          lo sparse, e si sforzò di tener basso.<br />
          E dopo alcun’ signozzi il parlar sciolto,<br />
          incominciò con fioco suono e lasso:<br />
          ma non seguì; che dentro il fe’ restare<br />
          il gran rumor che si sentì nel mare.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="100">
    <p>Ecco apparir lo smisurato mostro<br />
          mezzo ascoso ne l’onda e mezzo sorto.<br />
          Come sospinto suol da borea o d’ostro<br />
          venir lungo navilio a pigliar porto,<br />
          così ne viene al cibo che l’è mostro<br />
          la bestia orrenda; e l’intervallo è corto.<br />
          La donna è mezza morta di paura;<br />
          né per conforto altrui si rassicura.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="101">
    <p>Tenea Ruggier la lancia non in resta,<br />
          ma sopra mano, e percoteva l’orca.<br />
          Altro non so che s’assimigli a questa,<br />
          ch’una gran massa che s’aggiri e torca;<br />
          né forma ha d’animal, se non la testa,<br />
          c’ha gli occhi e i denti fuor, come di porca.<br />
          Ruggier in fronte la feria tra gli occhi;<br />
          ma par che un ferro o un duro sasso tocchi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="102">
    <p>Poi che la prima botta poco vale,<br />
          ritorna per far meglio la seconda.<br />
          L’orca, che vede sotto le grandi ale<br />
          l’ombra di qua e di là correr su l’onda,<br />
          lascia la preda certa litorale,<br />
          e quella vana segue furibonda:<br />
          dietro quella si volve e si raggira.<br />
          Ruggier giù cala, e spessi colpi tira.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="103">
    <p>Come d’alto venendo aquila suole,<br />
          ch’errar fra l’erbe visto abbia la biscia,<br />
          o che stia sopra un nudo sasso al sole,<br />
          dove le spoglie d’oro abbella e liscia;<br />
          non assalir da quel lato la vuole<br />
          onde la velenosa e soffia e striscia,<br />
          ma da tergo la adugna, e batte i vanni,<br />
          acciò non se le volga e non la azzanni:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="104">
    <p>così Ruggier con l’asta e con la spada,<br />
          non dove era de’ denti armato il muso,<br />
          ma vuol che ’l colpo tra l’orecchie cada,<br />
          or su le schene, or ne la coda giuso.<br />
          Se la fera si volta, ei muta strada,<br />
          et a tempo giù cala, e poggia in suso:<br />
          ma come sempre giunga in un diaspro,<br />
          non può tagliar lo scoglio duro et aspro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="105">
    <p>Simil battaglia fa la mosca audace<br />
          contra il mastin nel polveroso agosto,<br />
          o nel mese dinanzi o nel seguace,<br />
          l’uno di spiche e l’altro pien di mosto:<br />
          negli occhi il punge e nel grifo mordace,<br />
          volagli intorno e gli sta sempre accosto;<br />
          e quel suonar fa spesso il dente asciutto:<br />
          ma un tratto che gli arrivi, appaga il tutto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="106">
    <p>Sì forte ella nel mar batte la coda,<br />
          che fa vicino al ciel l’acqua inalzare;<br />
          tal che non sa se l’ale in aria snoda,<br />
          o pur se ’l suo destrier nuota nel mare.<br />
          Gli è spesso che disia trovarsi a proda;<br />
          che se lo sprazzo in tal modo ha a durare,<br />
          teme sì l’ale inaffi all’ippogrifo,<br />
          che brami invano avere o zucca o schifo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="107">
    <p>Prese nuovo consiglio, e fu il migliore,<br />
          di vincer con altre arme il mostro crudo:<br />
          abbarbagliar lo vuol con lo splendore<br />
          ch’era incantato nel coperto scudo.<br />
          Vola nel lito; e per non fare errore,<br />
          alla donna legata al sasso nudo<br />
          lascia nel minor dito de la mano<br />
          l’annel, che potea far l’incanto vano:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="108">
    <p>dico l’annel che Bradamante avea,<br />
          per liberar Ruggier, tolto a Brunello,<br />
          poi per trarlo di man d’Alcina rea,<br />
          mandato in India per Melissa a quello.<br />
          Melissa (come dianzi io vi dicea)<br />
          in ben di molti adoperò l’annello;<br />
          indi l’avea a Ruggier restituito,<br />
          dal qual poi sempre fu portato in dito.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="109">
    <p>Lo dà ad Angelica ora, perché teme<br />
          che del suo scudo il fulgurar non viete,<br />
          e perché a lei ne sien difesi insieme<br />
          gli occhi che già l’avean preso alla rete.<br />
          Or viene al lito, e sotto il ventre preme<br />
          ben mezzo il mar la smisurata cete.<br />
          Sta Ruggiero alla posta, e lieva il velo;<br />
          e par ch’aggiunga un altro sole al cielo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="110">
    <p>Ferì negli occhi l’incantato lume<br />
          di quella fera, e fece al modo usato.<br />
          Quale o trota o scaglion va giù pel fiume<br />
          c’ha con calcina il montanar turbato,<br />
          tal si vedea ne le marine schiume<br />
          il mostro orribilmente riversciato.<br />
          Di qua di là Ruggier percuote assai,<br />
          ma di ferirlo via non truova mai.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="111">
    <p>La bella donna tuttavolta priega<br />
          ch’invan la dura squama oltre non pesti.<br />
          – Torna, per Dio, signor: prima mi slega, –<br />
          dicea piangendo – che l’orca si desti:<br />
          portami teco e in mezzo il mar mi anniega:<br />
          non far ch’in ventre al brutto pesce io resti. –<br />
          Ruggier, commosso dunque al giusto grido,<br />
          slegò la donna, e la levò dal lido.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="112">
    <p>Il destrier punto, ponta i piè all’arena<br />
          e sbalza in aria e per lo ciel galoppa;<br />
          e porta il cavalliero in su la schena,<br />
          e la donzella dietro in su la groppa.<br />
          Così privò la fera de la cena<br />
          per lei soave e delicata troppa.<br />
          Ruggier si va volgendo, e mille baci<br />
          figge nel petto e negli occhi vivaci.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="113">
    <p>Non più tenne la via, come propose<br />
          prima, di circundar tutta la Spagna;<br />
          ma nel propinquo lito il destrier pose,<br />
          dove entra in mar più la minor Bretagna.<br />
          Sul lito un bosco era di querce ombrose,<br />
          dove ognor par che Filomena piagna;<br />
          ch’in mezzo avea un pratel con una fonte,<br />
          e quinci e quindi un solitario monte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="114">
    <p>Quivi il bramoso cavallier ritenne<br />
          l’audace corso, e nel pratel discese;<br />
          e fe’ raccorre al suo destrier le penne,<br />
          ma non a tal che più le avea distese.<br />
          Del destrier sceso, a pena si ritenne<br />
          di salir altri; ma tennel l’arnese:<br />
          l’arnese il tenne, che bisognò trarre,<br />
          e contra il suo disir messe le sbarre.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="115">
    <p>Frettoloso, or da questo or da quel canto<br />
          confusamente l’arme si levava.<br />
          Non gli parve altra volta mai star tanto;<br />
          che s’un laccio sciogliea, dui n’annodava.<br />
          Ma troppo è lungo ormai, Signor, il canto,<br />
          e forse ch’anco l’ascoltar vi grava:<br />
          sì ch’io differirò l’istoria mia<br />
          in altro tempo che più grata sia.<br />
  </div>
</div>

<script>
  document.querySelectorAll('.annotated').forEach(function(el) {
    const tooltip = document.createElement('div');
    tooltip.className = 'tooltip';
    tooltip.innerText = el.dataset.annotation;
    el.appendChild(tooltip);

    el.addEventListener('mouseenter', function() {
      tooltip.style.display = 'block';
      const rect = el.getBoundingClientRect();
      tooltip.style.left = (el.offsetWidth / 2) + 'px';
      tooltip.style.top = '1.5em';
    });

    el.addEventListener('mouseleave', function() {
      tooltip.style.display = 'none';
    });
  });
</script>

</body>
</html>

