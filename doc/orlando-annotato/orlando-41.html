<!DOCTYPE html>
<html lang="it">
<head>
<meta charset="UTF-8">
<title>Annotated Orlando Furioso</title>
<style>
  body {
    font-family: "Garamond", "Georgia", serif;
    line-height: 1.6;
    margin: 2em auto;
    max-width: 900px;
    counter-reset: octave;
  }

  .octave-wrapper {
    display: flex;
    align-items: flex-start;
    margin-bottom: 1.8em;
  }

  .margin-note {
    flex: 0 0 180px;         /* width of margin column */
    font-size: 0.9em;
    color: #666;
    padding-right: 1em;
    border-right: 1px solid #ddd;
    margin-right: 1em;
  }

  .octave {
    flex: 1;
    counter-increment: octave;
  }

  .octave::before {
    content: "Ottava " counter(octave);
    display: block;
    font-weight: bold;
    color: #444;
    margin-bottom: 0.3em;
  }

  .annotated {
    color: #0044cc;
    cursor: pointer;
    position: relative;
  }

  /* tooltip styling */
  .tooltip {
    position: absolute;
    background: #fff8c6;
    border: 1px solid #e0d97a;
    padding: 6px 10px;
    border-radius: 6px;
    box-shadow: 1px 2px 6px rgba(0, 0, 0, 0.2);
    font-size: 0.9em;
    width: 250px;
    max-width: 500px;
    z-index: 100;
    display: none;
    white-space: normal; /* allows wrapping */

  }
</style>
</head>
<body>
<table>
<tr><td><h1><center>Orlando Furioso: Canto XLI (annotato)</center></h1></td></tr>
<td><br></td>
<tr><td><table>
<tr><td align="left"><h2><a href="orlando-40.html">Prev. (Canto XL)</a></h2></td><td align="right"><h2><a href="orlando-42.html">Next. (Canto XLII)</h2></a></td></tr>
</table></td></tr>
</table>
  </div>
</div>

<div class="octave-wrapper">
  <div class="margin-note">

  </div>  <div class="octave" number="1">
    <p>Lungo sarebbe, se i diversi casi<br />
         volessi dir di quel naval conflitto;<br />
         e raccontarlo a voi mi parria quasi,<br />
         magnanimo figliuol d’Ercole invitto,<br />
         portar, come si dice, a Samo vasi,<br />
         nottole ’Atene, e crocodili a Egitto;<br />
         che quanto per udita io ve ne parlo,<br />
         Signor, miraste, e feste altrui mirarlo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="2">
    <p>Ebbe lungo spettacolo il fedele<br />
         vostro popul la notte e ’l dì che stette,<br />
         come in teatro, l’inimiche vele<br />
         mirando in Po tra ferro e fuoco astrette.<br />
         Che gridi udir si possano e querele,<br />
         ch’onde veder di sangue umano infette,<br />
         per quanti modi in tal pugna si muora<br />
         vedeste, e a molti il dimostraste allora.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="3">
    <p>Nol vide io già, ch’era sei giorni inanti,<br />
         mutando ogn’ora altre vetture, corso<br />
         con molla fretta e molta ai piedi santi<br />
         del gran Pastore a domandar soccorso:<br />
         poi né cavalli bisognar né fanti;<br />
         ch’intanto al Leon d’or l’artiglio e ’l morso<br />
         fu da voi rotto sì, che più molesto<br />
         non l’ho sentito da quel giorno a questo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="4">
    <p>Ma Alfonsin Trotto il qual si trovò in fatto,<br />
         Annibal e Pier Moro e Afranio e Alberto,<br />
         e tre Ariosti, e il Bagno e il Zerbinatto<br />
         tanto me ne contar, ch’io ne fui certo:<br />
         me ne chiarir poi le bandiere affatto,<br />
         vistone al tempio il gran numero offerto,<br />
         e quindice galee ch’a queste rive<br />
         con mille legni star vidi captive.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="5">
    <p>Chi vide quelli incendii e quei naufragi,<br />
         le tante uccisioni e sì diverse,<br />
         che, vendicando i nostri arsi palagi,<br />
         fin che fu preso ogni navilio, ferse;<br />
         potrà veder le morti anco e i disagi<br />
         che ’l miser popul d’Africa sofferse<br />
         col re Agramante in mezzo l’onde salse,<br />
         la scura notte che Dudon l’assalse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="6">
    <p>Era la notte, e non si vedea lume,<br />
         quando s’incominciar l’aspre contese:<br />
         ma poi che ’l zolfo e la pece e ’l bitume<br />
         sparso in gran copia, ha prore e sponde accese,<br />
         e la vorace fiamma arde e consume<br />
         le navi e le galee poco difese;<br />
         sì chiaramente ognun si vedea intorno,<br />
         che la notte parea mutata in giorno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="7">
    <p>Onde Agramante che per l’aer scuro<br />
         non avea l’inimico in sì gran stima,<br />
         né aver contrasto si credea sì duro,<br />
         che, resistendo, al fin non lo reprima;<br />
         poi che rimosse le tenebre furo,<br />
         e vide quel che non credeva in prima,<br />
         che le navi nimiche eran duo tante,<br />
         fece pensier diverso a quel d’avante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="8">
    <p>Smonta con pochi, ove in più lieve barca<br />
         ha Brigliadoro e l’altre cose care.<br />
         Tra legno e legno taciturno varca,<br />
         fin che si trova in più sicuro mare<br />
         da’ suoi lontan, che Dudon preme e carca,<br />
         e mena a condizioni acri et amare.<br />
         Gli arde il foco, il mar sorbe, il ferro strugge:<br />
         egli che n’è cagion, via se ne fugge.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="9">
    <p>Fugge Agramante, et ha con lui Sobrino,<br />
         con cui si duol di non gli aver creduto,<br />
         quando previde con occhio divino,<br />
         e ’l mal gli annunziò, ch’or gli è avvenuto.<br />
         Ma torniamo ad Orlando paladino,<br />
         che, prima che Biserta abbia altro aiuto,<br />
         consiglia Astolfo che la getti in terra,<br />
         sì che a Francia mai più non faccia guerra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="10">
    <p>E così fu publicamente detto<br />
         che ’l campo in arme al terzo dì sia instrutto.<br />
         Molti navili Astolfo a questo effetto<br />
         tenuti avea, né Dudon n’ebbe il tutto;<br />
         di quai diede il governo a Sansonetto,<br />
         sì buon guerrier al mar come all’asciutto:<br />
         e quel si pose, in su l’ancore sorto,<br />
         contra a Biserta, un miglio appresso al porto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="11">
    <p>Come veri cristiani Astolfo e Orlando,<br />
         che senza Dio non vanno a rischio alcuno,<br />
         ne l’esercito fan publico bando,<br />
         che sieno orazion fatte e digiuno;<br />
         e che si trovi il terzo giorno, quando<br />
         si darà il segno, apparecchiato ogniuno<br />
         per espugnar Biserta, che data hanno,<br />
         vinta che s’abbia, a fuoco e a saccomanno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="12">
    <p>E così, poi che le astinenzie e i voti<br />
         devotamente celebrati foro,<br />
         parenti, amici, e gli altri insieme noti<br />
         si cominciaro a convitar tra loro.<br />
         Dato restauro a’ corpi esausti e voti,<br />
         abbracciandosi insieme lacrimoro,<br />
         tra loro usando i modi e le parole<br />
         che tra i più cari al dipartir si suole.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="13">
    <p>Dentro a Biserta i sacerdoti santi<br />
         supplicando col populo dolente,<br />
         battonsi il petto, e con dirotti pianti<br />
         chiamano il lor Macon che nulla sente.<br />
         Quante vigilie, quante offerte, quanti<br />
         doni promessi son privatamente!<br />
         quanto in publico templi, statue, altari,<br />
         memoria eterna de’ lor casi amari!<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="14">
    <p>E poi che dal Cadì fu benedetto,<br />
         prese il populo l’arme, e tornò al muro.<br />
         Ancor giacea col suo Titon nel letto<br />
         la bella Aurora, et era il cielo oscuro,<br />
         quando Astolfo da un canto, e Sansonetto<br />
         da un altro, armati agli ordini lor furo;<br />
         e poi che ’l segno che diè il conte udiro,<br />
         Biserta con grande impeto assaliro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="15">
    <p>Avea Biserta da duo canti il mare,<br />
         sedea dagli altri duo nel lito asciutto.<br />
         Con fabrica eccellente e singulare<br />
         fu antiquamente il suo muro construtto.<br />
         Poco altro ha che l’aiuti o la ripare;<br />
         che poi che ’l re Branzardo fu ridutto<br />
         dentro da quella, pochi mastri, e poco<br />
         poté aver tempo a riparare il loco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="16">
    <p>Astolfo dà l’assunto al re de’ Neri,<br />
         che faccia a’ merli tanto nocumento<br />
         con falariche, fonde e con arcieri,<br />
         che levi d’affacciarsi ogni ardimento;<br />
         sì che passin pedoni e cavallieri<br />
         fin sotto la muraglia a salvamento,<br />
         che vengon, chi di pietre e chi di travi,<br />
         chi d’asce e chi d’altra materia gravi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="17">
    <p>Chi questa cosa e chi quell’altra getta<br />
         dentro alla fossa, e vien di mano in mano;<br />
         di cui l’acqua il dì inanzi fu intercetta,<br />
         sì che in più parte si scopria il pantano.<br />
         Ella fu piena et atturata in fretta,<br />
         e fatto uguale insin al muro il piano.<br />
         Astolfo, Orlando et Olivier procura<br />
         di far salir i fanti in su le mura.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="18">
    <p>I Nubi d’ogni indugio impazienti,<br />
         da la speranza del guadagno tratti,<br />
         non mirando a’ pericoli imminenti,<br />
         coperti da testuggini e da gatti,<br />
         con arieti e loro altri instrumenti<br />
         a forar torri, e porte rompere atti,<br />
         tosto si fero alla città vicini;<br />
         né trovaro sprovisti i Saracini:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="19">
    <p>che ferro e fuoco e merli e tetti gravi<br />
         cader facendo a guisa di tempeste,<br />
         per forza aprian le tavole e le travi<br />
         de le machine in lor danno conteste.<br />
         Ne l’aria oscura e nei principii pravi<br />
         molto patir le battezzate teste;<br />
         ma poi che ’l sole uscì del ricco albergo,<br />
         voltò Fortuna ai Saracini il tergo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="20">
    <p>Da tutti i canti risforzar l’assalto<br />
         fe’ il conte Orlando e da mare e da terra.<br />
         Sansonetto ch’avea l’armata in alto,<br />
         entrò nel porto e s’accostò alla terra;<br />
         e con frombe e con archi facea d’alto,<br />
         e con varii tormenti estrema guerra;<br />
         e facea insieme espedir lance e scale,<br />
         ogni apparecchio e munizion navale.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="21">
    <p>Facea Oliviero, Orlando e Brandimarte,<br />
         e quel che fu sì dianzi in aria ardito,<br />
         aspra e fiera battaglia da la parte<br />
         che lungi al mare era più dentro al lito.<br />
         Ciascun d’essi venia con una parte<br />
         de l’oste che s’avean quadripartito.<br />
         Quale a mur, quale a porte, e quale altrove,<br />
         tutti davan di sé lucide prove.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="22">
    <p>Il valor di ciascun meglio si puote<br />
         veder così, che se fosser confusi:<br />
         chi sia degno di premio e chi di note,<br />
         appare inanzi a mill’occhi non chiusi.<br />
         Torri di legno trannosi con ruote,<br />
         e gli elefanti altre ne portano usi,<br />
         che su lor dossi così in alto vanno,<br />
         che i merli sotto a molto spazio stanno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="23">
    <p>Vien Brandimarte, e pon la scala a’ muri,<br />
         e sale, e di salir altri conforta:<br />
         lo seguon molti intrepidi e sicuri;<br />
         che non può dubitar chi l’ha in sua scorta.<br />
         Non è chi miri, o chi mirar si curi,<br />
         se quella scala il gran peso comporta.<br />
         Sol Brandimarte agli nimici attende;<br />
         pugnando sale, e al fine un merlo prende.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="24">
    <p>E con mano e con piè quivi s’attacca,<br />
         salta sui merli, e mena il brando in volta,<br />
         urta, riversa e fende e fora e ammacca,<br />
         e di sé mostra esperienzia molta.<br />
         Ma tutto a un tempo la scala si fiacca,<br />
         che troppa soma e di soperchio ha tolta:<br />
         e for che Brandimarte, giù nel fosso<br />
         vanno sozzopra, e l’uno all’altro adosso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="25">
    <p>Per ciò non perde il cavallier l’ardire,<br />
         né pensa riportare a dietro il piede;<br />
         ben che de’ suoi non vede alcun seguire,<br />
         ben che berzaglio alla città si vede.<br />
         Pregavan molti (e non volse egli udire)<br />
         che ritornasse; ma dentro si diede:<br />
         dico che giù ne la città d’un salto<br />
         dal muro entrò, che trenta braccia era alto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="26">
    <p>Come trovato avesse o piume o paglia,<br />
         presse il duro terren senza alcun danno;<br />
         e quei c’ha intorno affrappa e fora e taglia,<br />
         come s’affrappa e taglia e fora il panno.<br />
         Or contra questi, or contra quei si scaglia;<br />
         e quelli e questi in fuga se ne vanno.<br />
         Pensano quei di fuor, che l’han veduto<br />
         dentro saltar, che tardo fia ogni aiuto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="27">
    <p>Per tutto ’l campo alto rumor si spande<br />
         di voce in voce, e ’l mormorio e ’l bisbiglio.<br />
         La vaga Fama intorno si fa grande,<br />
         e narra, et accrescendo va il periglio.<br />
         Ove era Orlando (perché da più bande<br />
         si dava assalto), ove d’Otone il figlio,<br />
         ove Olivier, quella volando venne,<br />
         senza posar mai le veloci penne.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="28">
    <p>Questi guerrier, e più di tutti Orlando,<br />
         ch’amano Brandimarte e l’hanno in pregio,<br />
         udendo che se van troppo indugiando,<br />
         perderanno un compagno così egregio,<br />
         piglian le scale, e qua e là montando,<br />
         mostrano a gara animo altiero e regio,<br />
         con sì audace sembiante e sì gagliardo,<br />
         che i nimici tremar fan con lo sguardo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="29">
    <p>Come nel mar che per tempesta freme,<br />
         assaglion l’acque il temerario legno,<br />
         ch’or da la prora, or da le parti estreme<br />
         cercano entrar con rabbia e con isdegno;<br />
         il pallido nocchier sospira e geme,<br />
         ch’aiutar deve, e non ha cor né ingegno;<br />
         una onda viene al fin, ch’occupa il tutto,<br />
         e dove quella entrò, segue ogni flutto:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="30">
    <p>così dipoi ch’ebbono presi i muri<br />
         questi tre primi, fu sì largo il passo,<br />
         che gli altri ormai seguir ponno sicuri,<br />
         che mille scale hanno fermate al basso.<br />
         Aveano intanto gli arieti duri<br />
         rotto in più lochi, e con sì gran fraccasso,<br />
         che si poteva in più che in una parte<br />
         soccorrer l’animoso Brandimarte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="31">
    <p>Con quel furor che ’l re de’ fiumi altiero,<br />
         quando rompe talvolta argini e sponde,<br />
         e che nei campi Ocnei s’apre il sentiero,<br />
         e i grassi solchi e le biade feconde,<br />
         e con le sue capanne il gregge intero,<br />
         e coi cani i pastor porta ne l’onde;<br />
         guizzano i pesci agli olmi in su la cima,<br />
         ove solean volar gli augelli in prima:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="32">
    <p>con quel furor l’impetuosa gente,<br />
         là dove avea in più parti il muro rotto,<br />
         entrò col ferro e con la face ardente<br />
         a distrugere il popul mal condotto.<br />
         Omicidio, rapina e man violente<br />
         nel sangue e ne l’aver, trasse di botto<br />
         la ricca e trionfal città a ruina,<br />
         che fu di tutta l’Africa regina.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="33">
    <p>D’uomini morti pieno era per tutto;<br />
         e de le innumerabili ferite<br />
         fatto era un stagno più scuro e più brutto<br />
         di quel che cinge la città di Dite.<br />
         Di casa in casa un lungo incendio indutto<br />
         ardea palagi, portici e meschite.<br />
         Di pianti e d’urli e di battuti petti<br />
         suonano i voti e depredati tetti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="34">
    <p>I vincitori uscir de le funeste<br />
         porte vedeansi di gran preda onusti,<br />
         chi con bei vasi e chi con ricche veste,<br />
         chi con rapiti argenti a’ dei vetusti:<br />
         chi traea i figli, e chi le madri meste:<br />
         fur fatti stupri e mille altri atti ingiusti,<br />
         dei quali Orlando una gran parte intese,<br />
         né lo poté vietar, né ’l duca inglese.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="35">
    <p>Fu Bucifar de l’Algazera morto<br />
         con esso un colpo da Olivier gagliardo.<br />
         Perduta ogni speranza, ogni conforto,<br />
         s’uccise di sua mano il re Branzardo.<br />
         Con tre ferite, onde morì di corto,<br />
         fu preso Folvo dal duca dal Pardo.<br />
         Questi eran tre ch’al suo partir lasciato<br />
         avea Agramante a guardia de lo stato.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="36">
    <p>Agramante ch’intanto avea deserta<br />
         l’armata, e con Sobrin n’era fuggito,<br />
         pianse da lungi e sospirò Biserta,<br />
         veduto sì gran fiamma arder sul lito.<br />
         Poi più d’appresso ebbe novella certa<br />
         come de la sua terra il caso era ito:<br />
         e d’uccider se stesso in pensier venne,<br />
         e lo facea; ma il re Sobrin lo tenne.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="37">
    <p>Dicea Sobrin: – Che più vittoria lieta,<br />
         signor, potrebbe il tuo inimico avere,<br />
         che la tua morte udire, onde quieta<br />
         si speraria poi l’Africa godere?<br />
         Questo contento il viver tuo gli vieta:<br />
         quindi avrà cagion sempre di temere.<br />
         Sa ben che lungamente Africa sua<br />
         esser non può, se non per morte tua.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="38">
    <p>Tutti i sudditi tuoi, morendo, privi<br />
         de la speranza, un ben che sol ne resta.<br />
         Spero che n’abbi a liberar, se vivi,<br />
         e trar d’affanno e ritornarne in festa.<br />
         So che, se muori, sian sempre captivi,<br />
         Africa sempre tributaria e mesta.<br />
         Dunque, s’in util tuo viver non vuoi,<br />
         vivi, signor, per non far danno ai tuoi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="39">
    <p>Dal soldano d’Egitto, tuo vicino,<br />
         certo esser puoi d’aver danari e gente:<br />
         malvolentieri il figlio di Pipino<br />
         in Africa vedrà tanto potente.<br />
         Verrà con ogni sforzo Norandino<br />
         per ritornarti in regno, il tuo parente:<br />
         Armeni, Turchi, Persi, Arabi e Medi,<br />
         tutti in soccorso avrai, se tu li chiedi. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="40">
    <p>Con tali e simil detti il vecchio accorto<br />
         studia tornare il suo signore in speme<br />
         di racquistarsi l’Africa di corto;<br />
         ma nel suo cor forse il contrario teme:<br />
         sa ben quanto è a mal termine e a mal porto,<br />
         e come spesso invan sospira e geme<br />
         chiunque il regno suo si lascia torre,<br />
         e per soccorso a’ barbari ricorre.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="41">
    <p>Annibal e Iugurta di ciò foro<br />
         buon testimoni, et altri al tempo antico:<br />
         al tempo nostro Ludovico il Moro,<br />
         dato in poter d’un altro Ludovico.<br />
         Vostro fratello Alfonso da costoro<br />
         ben ebbe esempio (a voi, Signor mio, dico),<br />
         che sempre ha riputato pazzo espresso<br />
         chi più si fida in altri ch’in se stesso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="42">
    <p>E però ne la guerra che gli mosse<br />
         del pontifice irato un duro sdegno,<br />
         ancor che ne le deboli sue posse<br />
         non potessi egli far molto disegno,<br />
         e chi lo difendea, d’Italia fosse<br />
         spinto, e n’avesse il suo nimico il regno;<br />
         né per minaccie mai né per promesse<br />
         s’indusse che lo stato altrui cedesse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="43">
    <p>Il re Agramante all’oriente avea<br />
         volta la prora, e s’era spinto in alto,<br />
         quando da terra una tempesta rea<br />
         mosse da banda impetuoso assalto.<br />
         Il nocchier ch’al governo vi sedea:<br />
         – Io veggo – disse alzando gli occhi ad alto<br />
         – una procella apparecchiar sì grave,<br />
         che contrastar non le potrà la nave.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="44">
    <p>S’attendete, signori, al mio consiglio,<br />
         qui da man manca ha un’isola vicina,<br />
         a cui mi par ch’abbiamo a dar di piglio,<br />
         fin che passi il furor de la marina. –<br />
         Consentì il re Agramante; e di periglio<br />
         uscì, pigliando la spiaggia mancina,<br />
         che per salute de’ nocchieri giace<br />
         tra gli Afri e di Vulcan l’alta fornace.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="45">
    <p>D’abitazioni è l’isoletta vota,<br />
         piena d’umil mortelle e di ginepri,<br />
         ioconda solitudine e remota<br />
         a cervi, a daini, a capriuoli, a lepri;<br />
         e fuor ch’a piscatori, è poco nota,<br />
         ove sovente a rimondati vepri<br />
         sospendon, per seccar, l’umide reti:<br />
         dormeno intanto i pesci in mar quieti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="46">
    <p>Quivi trovar che s’era un altro legno,<br />
         cacciato da fortuna, già ridutto:<br />
         il gran guerrier ch’in Sericana ha regno,<br />
         levato d’Arli, avea quivi condutto.<br />
         Con modo riverente e di sé degno<br />
         l’un re con l’altro s’abbracciò all’asciutto;<br />
         ch’erano amici, e poco inanzi furo<br />
         compagni d’arme al parigino muro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="47">
    <p>Con molto dispiacer Gradasso intese<br />
         del re Agramante le fortune avverse:<br />
         poi confortollo, e, come re cortese,<br />
         con la propria persona se gli offerse:<br />
         ma che egli andasse all’infedel paese<br />
         d’Egitto, per aiuto, non sofferse.<br />
         – Che vi sia – disse – periglioso gire,<br />
         dovria Pompeio i profugi ammonire.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="48">
    <p>E perché detto m’hai che con l’aiuto<br />
         degli Etiopi, sudditi al Senapo,<br />
         Astolfo a torti l’Africa è venuto,<br />
         e ch’arsa ha la città che n’era capo;<br />
         e ch’Orlando è con lui, che diminuto<br />
         poco inanzi di senno aveva il capo;<br />
         mi pare al tutto un ottimo rimedio<br />
         aver pensato a farti uscir di tedio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="49">
    <p>Io piglierò per amor tuo l’impresa<br />
         d’entrar col conte a singular certame.<br />
         Contra me so che non avrà difesa,<br />
         se tutto fosse di ferro o di rame.<br />
         Morto lui, stimo la cristiana Chiesa,<br />
         quel che l’agnelle il lupo ch’abbia fame.<br />
         Ho poi pensato (e mi fia cosa lieve)<br />
         di fare i Nubi uscir d’Africa in breve.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="50">
    <p>Farò che gli altri Nubi che da loro<br />
         il Nilo parte e la diversa legge,<br />
         e gli Arabi e i Macrobi, questi d’oro<br />
         ricchi e di gente, e quei d’equino gregge,<br />
         Persi e Caldei (perché tutti costoro<br />
         con altri molti il mio scettro corregge);<br />
         farò ch’in Nubia lor faran tal guerra,<br />
         che non si fermeran ne la tua terra. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="51">
    <p>Al re Agramante assai parve oportuna<br />
         del re Gradasso la seconda offerta;<br />
         e si chiamò obligato alla Fortuna,<br />
         che l’avea tratto all’isola deserta:<br />
         ma non vuol torre a condizione alcuna,<br />
         se racquistar credesse indi Biserta,<br />
         che battaglia per lui Gradasso prenda;<br />
         che ’n ciò gli par che l’onor troppo offenda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="52">
    <p>– S’a disfidar s’ha Orlando, son quell’io –<br />
         rispose – a cui la pugna più conviene:<br />
         e pronto vi sarò; poi faccia Dio<br />
         di me, come gli pare, o male o bene. –<br />
         – Faccian – disse Gradasso – al modo mio,<br />
         a un nuovo modo ch’in pensier mi viene:<br />
         questa battaglia pigliamo ambedui<br />
         incontra Orlando, e un altro sia con lui. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="53">
    <p>– Pur ch’io non resti fuor, non me ne lagno, –<br />
         disse Agramante – o sia primo o secondo:<br />
         ben so ch’in arme ritrovar compagno<br />
         di te miglior non si può in tutto ’l mondo. –<br />
         – Et io – disse Sobrin – dove rimagno?<br />
         E se vecchio vi paio, vi rispondo<br />
         ch’io debbo esser più esperto; e nel periglio<br />
         presso alla forza è buono aver consiglio. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="54">
    <p>D’una vecchiezza valida e robusta<br />
         era Sobrino, e di famosa prova;<br />
         e dice ch’in vigor l’età vetusta<br />
         si sente pari alla già verde e nuova.<br />
         Stimata fu la sua domanda giusta;<br />
         e senza indugio un messo si ritrova,<br />
         il qual si mandi agli africani lidi,<br />
         e da lor parte il conte Orlando sfidi;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="55">
    <p>che s’abbia a ritrovar con numer pare<br />
         di cavallieri armati in Lipadusa.<br />
         Una isoletta è questa, che dal mare<br />
         medesmo che li cinge, è circonfusa.<br />
         Non cessa il messo a vela e a remi andare,<br />
         come quel che prestezza al bisogno usa,<br />
         che fu a Biserta; e trovò Orlando quivi,<br />
         ch’a’ suoi le spoglie dividea e i captivi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="56">
    <p>Lo ’nvito di Gradasso e d’Agramante<br />
         e di Sobrino in publico fu espresso,<br />
         tanto giocondo al principe d’Anglante,<br />
         che d’ampli doni onorar fece il messo.<br />
         Avea dai suoi compagni udito inante,<br />
         che Durindana al fianco s’avea messo<br />
         il re Gradasso: onde egli, per desire<br />
         di racquistarla, in India volea gire,<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="57">
    <p>stimando non aver Gradasso altrove,<br />
         poi ch’udì che di Francia era partito.<br />
         Or più vicin gli è offerto luogo, dove<br />
         spera che ’l suo gli fia restituito.<br />
         Il bel corno d’Almonte anco lo muove<br />
         ad accettar sì volentier lo ’nvito,<br />
         e Brigliador non men; che sapea in mano<br />
         esser venuti al figlio di Troiano.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="58">
    <p>Per compagno s’elegge alla battaglia<br />
         il fedel Brandimarte e ’l suo cognato.<br />
         Provato ha quanto l’uno e l’altro vaglia;<br />
         sa che da trambi è sommamente amato.<br />
         Buon destrier, buona piastra e buona maglia,<br />
         e spade cerca e lancie in ogni lato<br />
         a sé e a’ compagni: che sappiate parme,<br />
         che nessun d’essi avea le solite arme.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="59">
    <p>Orlando (come io v’ho detto più volte)<br />
         de le sue sparse per furor la terra:<br />
         agli altri ha Rodomonte le lor tolte,<br />
         ch’or alta torre in ripa un fiume serra.<br />
         Non se ne può per Africa aver molte;<br />
         sì perché in Francia avea tratto alla guerra<br />
         il re Agramante ciò ch’era di buono,<br />
         sì perché poche in Africa ne sono.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="60">
    <p>Ciò che di ruginoso e di brunito<br />
         aver si può, fa ragunare Orlando;<br />
         e coi compagni intanto va pel lito<br />
         de la futura pugna ragionando.<br />
         Gli avvien ch’essendo fuor del campo uscito<br />
         più di tre miglia, e gli occhi al mare alzando,<br />
         vide calar con le vele alte un legno<br />
         verso il lito african senza ritegno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="61">
    <p>Senza nocchieri e senza naviganti,<br />
         sol come il vento e sua fortuna il mena,<br />
         venia con le vele alte il legno avanti,<br />
         tanto che se ritenne in su l’arena.<br />
         Ma prima che di questo più vi canti,<br />
         l’amor ch’a Ruggier porto mi rimena<br />
         alla sua istoria, e vuol ch’io vi racconte<br />
         di lui e del guerrier di Chiaramonte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="62">
    <p>Di questi duo guerrier dissi che tratti<br />
         s’erano fuor del marziale agone,<br />
         viste convenzion rompere e patti,<br />
         e turbarsi ogni squadra e legione.<br />
         Chi prima i giuramenti abbia disfatti,<br />
         e stato sia di tanto mal cagione,<br />
         o l’imperator Carlo, o il re Agramante,<br />
         studian saper da chi lor passa avante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="63">
    <p>Un servitor intanto di Ruggiero,<br />
         ch’era fedele e pratico et astuto,<br />
         né pel conflitto dei duo campi fiero<br />
         avea di vista il patron mai perduto,<br />
         venne a trovarlo, e la spada e ’l destriero<br />
         gli diede, perché a’ suoi fosse in aiuto.<br />
         Montò Ruggiero e la sua spada tolse,<br />
         ma ne la zuffa entrar non però volse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="64">
    <p>Quindi si parte; ma prima rinuova<br />
         la convenzion che con Rinaldo avea;<br />
         che se pergiuro il suo Agramante trova,<br />
         lo lascierà con la sua setta rea.<br />
         Per quel giorno Ruggier fare altra prova<br />
         d’arme non volse; ma solo attendea<br />
         a fermar questo e quello, e a domandarlo<br />
         chi prima roppe, o ’l re Agramante, o Carlo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="65">
    <p>Ode da tutto ’l mondo, che la parte<br />
         del re Agramante fu, che roppe prima.<br />
         Ruggiero ama Agramante, e se si parte<br />
         da lui per questo, error non lieve stima.<br />
         Fur le gente africane e rotte e sparte<br />
         (questo ho già detto inanzi), e da la cima<br />
         de la volubil ruota tratte al fondo,<br />
         come piacque a colei ch’aggira il mondo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="66">
    <p>Tra sé volve Ruggiero e fa discorso,<br />
         se restar deve, o il suo signor seguire.<br />
         Gli pon l’amor de la sua donna un morso<br />
         per non lasciarlo in Africa più gire:<br />
         lo volta e gira, et a contrario corso<br />
         lo sprona, e lo minaccia di punire,<br />
         se ’l patto e ’l giuramento non tien saldo,<br />
         che fatto avea col paladin Rinaldo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="67">
    <p>Non men da l’altra parte sferza e sprona<br />
         la vigilante e stimulosa cura,<br />
         che s’Agramante in quel caso abbandona,<br />
         a viltà gli sia ascritto et a paura.<br />
         Se del restar la causa parrà buona<br />
         a molti, a molti ad accettar fia dura.<br />
         Molti diran che non si de’ osservare<br />
         quel ch’era ingiusto e illicito a giurare.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="68">
    <p>Tutto quel giorno e la notte seguente<br />
         stette solingo, e così l’altro giorno,<br />
         pur travagliando la dubbiosa mente,<br />
         se partir deve o far quivi soggiorno.<br />
         Pel signor suo conclude finalmente<br />
         di fargli dietro in Africa ritorno.<br />
         Potea in lui molto il coniugale amore,<br />
         ma vi potea più il debito e l’onore.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="69">
    <p>Torna verso Arli; che trovarvi spera<br />
         l’armata ancor, ch’in Africa il transporti:<br />
         né legno in mar né dentro alla rivera,<br />
         né Saracini vede, se non morti.<br />
         Seco al partire ogni legno che v’era<br />
         trasse Agramante, e ’l resto arse nei porti.<br />
         Fallitogli il pensier, prese il camino<br />
         verso Marsilia pel lito marino.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="70">
    <p>A qualche legno pensa dar di piglio,<br />
         ch’a prieghi o forza il porti all’altra riva.<br />
         Già v’era giunto del Danese il figlio<br />
         con l’armata de’ barbari captiva.<br />
         Non si avrebbe potuto un gran di miglio<br />
         gittar ne l’acqua: tanto la copriva<br />
         la spessa moltitudine de navi,<br />
         di vincitori e di prigioni, gravi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="71">
    <p>Le navi de’ pagani, ch’avanzaro<br />
         dal fuoco e dal naufragio quella notte,<br />
         eccetto poche ch’in fuga n’andaro,<br />
         tutte a Marsilia avea Dudon condotte.<br />
         Sette di quei ch’in Africa regnaro,<br />
         che, poi che le lor genti vider rotte,<br />
         con sette legni lor s’eran renduti,<br />
         stavan dolenti, lacrimosi e muti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="72">
    <p>Era Dudon sopra la spiaggia uscito,<br />
         ch’a trovar Carlo andar volea quel giorno;<br />
         e de’ captivi e de lor spoglie ordito<br />
         con lunga pompa avea un trionfo adorno.<br />
         Eran tutti i prigion stesi nel lito,<br />
         e i Nubi vincitori allegri intorno,<br />
         che faceano del nome di Dudone<br />
         intorno risonar la regione.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="73">
    <p>Venne in speranza di lontan Ruggiero,<br />
         che questa fosse armata d’Agramante;<br />
         e, per saperne il vero, urtò il destriero:<br />
         ma riconobbe, come fu più inante,<br />
         il re de Nasamona prigioniero,<br />
         Baliverzo, Agricalte e Farurante,<br />
         Manilardo e Clarindo e Rimedonte,<br />
         che piangendo tenean bassa la fronte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="74">
    <p>Ruggier che gli ama, sofferir non puote<br />
         che stian ne la miseria in che li trova.<br />
         Quivi sa ch’a venir con le man vote,<br />
         senza usar forza, il pregar poco giova.<br />
         La lancia abbassa, e chi li tien percuote;<br />
         e fa del suo valor l’usata prova:<br />
         stringe la spada, e in un piccol momento<br />
         ne fa cadere intorno più di cento.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="75">
    <p>Dudone ode il rumor, la strage vede<br />
         che fa Ruggier, ma chi sia non conosce.<br />
         Vede i suoi c’hanno in fuga volto il piede<br />
         con gran timor, con pianto e con angosce.<br />
         Presto il destrier, lo scudo e l’elmo chiede;<br />
         che già avea armato e petto e braccia e cosce:<br />
         salta a cavallo e si fa dar la lancia,<br />
         e non oblia ch’è paladin di Francia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="76">
    <p>Grida che si ritiri ognun da canto,<br />
         spinge il cavallo e fa sentir gli sproni.<br />
         Ruggier cent’altri n’avea uccisi intanto,<br />
         e gran speranza dato a quei prigioni:<br />
         e come venir vide Dudon santo<br />
         solo a cavallo, e gli altri esser pedoni,<br />
         stimò che capo e che signor lor fosse;<br />
         e contra lui con gran desir si mosse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="77">
    <p>Già mosso prima era Dudon; ma quando<br />
         senza lancia Ruggier vide venire,<br />
         lunge da sé la sua gittò, sdegnando<br />
         con tal vantaggio il cavallier ferire.<br />
         Ruggiero, il cortese atto riguardando,<br />
         disse fra sé: – Costui non può mentire,<br />
         ch’uno non sia di quei guerrier perfetti<br />
         che paladin di Francia sono detti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="78">
    <p>S’impetrar lo potrò, vo’ che ’l suo nome,<br />
         inanzi che segua altro, mi palese –;<br />
         e così domandollo: e seppe come<br />
         era Dudon figliuol d’Uggier danese.<br />
         Dudon gravò Ruggier poi d’ugual some,<br />
         e parimente lo trovò cortese.<br />
         Poi che i nomi tra lor s’ebbono detti,<br />
         si disfidaro, e vennero agli effetti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="79">
    <p>Avea Dudon quella ferrata mazza<br />
         ch’in mille imprese gli diè eterno onore:<br />
         con essa mostra ben ch’egli è di razza<br />
         di quel Danese pien d’alto valore.<br />
         La spada ch’apre ogni elmo, ogni corazza,<br />
         di che non era al mondo la migliore,<br />
         trasse Ruggiero, e fece paragone<br />
         di sua virtude al paladin Dudone.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="80">
    <p>Ma perché in mente ogniora avea di meno<br />
         offender la sua donna, che potea;<br />
         et era certo, se spargea il terreno<br />
         del sangue di costui, che la offendea<br />
         (de le case di Francia instrutto a pieno,<br />
         la madre di Dudone esser sapea<br />
         Armelina sorella di Beatrice,<br />
         ch’era di Bradamante genitrice):<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="81">
    <p>per questo mai di punta non gli trasse,<br />
         e di taglio rarissimo feria.<br />
         Schermiasi, ovunque la mazza calasse,<br />
         or ribattendo, or dandole la via.<br />
         Crede Turpin che per Ruggier restasse<br />
         che Dudon morto in pochi colpi avria:<br />
         né mai, qualunque volta si scoperse,<br />
         ferir, se non di piatto, lo sofferse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="82">
    <p>Di piatto usar potea, come di taglio,<br />
         Ruggier la spada sua ch’avea gran schena;<br />
         e quivi a strano giuoco di sonaglio<br />
         sopra Dudon con tanta forza mena,<br />
         che spesso agli occhi gli pon tal barbaglio,<br />
         che si ritien di non cadere a pena.<br />
         Ma per esser più grato a chi m’ascolta,<br />
         io differisco il canto a un’altra volta.<br />
  </div>
</div>

<script>
  document.querySelectorAll('.annotated').forEach(function(el) {
    const tooltip = document.createElement('div');
    tooltip.className = 'tooltip';
    tooltip.innerText = el.dataset.annotation;
    el.appendChild(tooltip);

    el.addEventListener('mouseenter', function() {
      tooltip.style.display = 'block';
      const rect = el.getBoundingClientRect();
      tooltip.style.left = (el.offsetWidth / 2) + 'px';
      tooltip.style.top = '1.5em';
    });

    el.addEventListener('mouseleave', function() {
      tooltip.style.display = 'none';
    });
  });
</script>

</body>
</html>

