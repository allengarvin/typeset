<!DOCTYPE html>
<html lang="it">
<head>
<meta charset="UTF-8">
<title>Annotated Orlando Furioso</title>
<style>
  body {
    font-family: "Garamond", "Georgia", serif;
    line-height: 1.6;
    margin: 2em auto;
    max-width: 900px;
    counter-reset: octave;
  }

  .octave-wrapper {
    display: flex;
    align-items: flex-start;
    margin-bottom: 1.8em;
  }

  .margin-note {
    flex: 0 0 180px;         /* width of margin column */
    font-size: 0.9em;
    color: #666;
    padding-right: 1em;
    border-right: 1px solid #ddd;
    margin-right: 1em;
  }

  .octave {
    flex: 1;
    counter-increment: octave;
  }

  .octave::before {
    content: "Ottava " counter(octave);
    display: block;
    font-weight: bold;
    color: #444;
    margin-bottom: 0.3em;
  }

  .annotated {
    color: #0044cc;
    cursor: pointer;
    position: relative;
  }

  /* tooltip styling */
  .tooltip {
    position: absolute;
    background: #fff8c6;
    border: 1px solid #e0d97a;
    padding: 6px 10px;
    border-radius: 6px;
    box-shadow: 1px 2px 6px rgba(0, 0, 0, 0.2);
    font-size: 0.9em;
    width: 250px;
    max-width: 500px;
    z-index: 100;
    display: none;
    white-space: normal; /* allows wrapping */

  }
</style>
</head>
<body>
<table>
<tr><td><h1><center>Orlando Furioso: Canto V (annotato)</center></h1></td></tr>
<td><br></td>
<tr><td><table>
<tr><td align="left"><h2><a href="orlando-04.html">Prev. (Canto IV)</a></h2></td><td align="right"><h2><a href="orlando-06.html">Next. (Canto VI)</h2></a></td></tr>
</table></td></tr>
</table>
  </div>
</div>

<div class="octave-wrapper">
  <div class="margin-note">

  </div>  <div class="octave" number="1">
    <p>Tutti gli altri animai che sono in terra,<br />
         o che vivon quieti e stanno in pace,<br />
         o se vengono a rissa e si fan guerra,<br />
         alla femina il maschio non la face:<br />
         l’orsa con l’orso al bosco sicura erra,<br />
         la leonessa appresso il leon giace;<br />
         col lupo vive la lupa sicura,<br />
         né la iuvenca ha del torel paura.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="2">
    <p>Ch’abominevol peste, che Megera<br />
         è venuta a turbar gli umani petti?<br />
         che si sente il marito e la mogliera<br />
         sempre garrir d’ingiuriosi detti,<br />
         stracciar la faccia e far livida e nera,<br />
         bagnar di pianto i geniali letti;<br />
         e non di pianto sol, ma alcuna volta<br />
         di sangue gli ha bagnati l’ira stolta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="3">
    <p>Parmi non sol gran mal, ma che l’uom faccia<br />
         contra natura e sia di Dio ribello,<br />
         che s’induce a percuotere la faccia<br />
         di bella donna, o romperle un capello:<br />
         ma chi le dà veneno, o chi le caccia<br />
         l’alma del corpo con laccio o coltello,<br />
         ch’uomo sia quel non crederò in eterno,<br />
         ma in vista umana un spirto de l’inferno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="4">
    <p>Cotali esser doveano i duo ladroni<br />
         che Rinaldo cacciò da la donzella,<br />
         da lor condotta in quei scuri valloni<br />
         perché non se n’udisse più novella.<br />
         Io lasciai ch’ella render le cagioni<br />
         s’apparechiava di sua sorte fella<br />
         al paladin, che le fu buono amico:<br />
         or, seguendo l’istoria, così dico.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="5">
    <p>La donna incominciò: – Tu intenderai<br />
         la maggior crudeltade e la più espressa,<br />
         ch’in Tebe o in Argo o ch’in Micene mai,<br />
         o in loco più crudel fosse commessa.<br />
         E se rotando il sole i chiari rai,<br />
         qui men ch’all’altre region s’appressa,<br />
         credo ch’a noi malvolentieri arrivi,<br />
         perché veder sì crudel gente schivi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="6">
    <p>Ch’agli nemici gli uomini sien crudi,<br />
         in ogni età sé n’è veduto esempio;<br />
         ma dar la morte a chi procuri e studi<br />
         il tuo ben sempre, è troppo ingiusto et empio.<br />
         E acciò che meglio il vero io ti denudi,<br />
         perché costor volessero far scempio<br />
         degli anni verdi miei contra ragione,<br />
         ti dirò da principio ogni cagione.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="7">
    <p>Voglio che sappi, signor mio, ch’essendo<br />
         tenera ancora, alli servigi venni<br />
         de la figlia del re, con cui crescendo,<br />
         buon luogo in corte et onorato tenni.<br />
         Crudele Amore, al mio stato invidendo,<br />
         fe’ che seguace, ahi lassa! gli divenni:<br />
         fe’ d’ogni cavallier, d’ogni donzello<br />
         parermi il duca d’Albania più bello.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="8">
    <p>Perché egli mostrò amarmi più che molto,<br />
         io ad amar lui con tutto il cor mi mossi.<br />
         Ben s’ode il ragionar, si vede il volto,<br />
         ma dentro il petto mal giudicar possi.<br />
         Credendo, amando, non cessai che tolto<br />
         l’ebbi nel letto, e non guardai ch’io fossi<br />
         di tutte le real camere in quella<br />
         che più secreta avea Ginevra bella;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="9">
    <p>dove tenea le sue cose più care,<br />
         e dove le più volte ella dormia.<br />
         Si può di quella in s’un verrone entrare,<br />
         che fuor del muro al discoperto uscia.<br />
         Io facea il mio amator quivi montare;<br />
         e la scala di corde onde salia,<br />
         io stessa dal verron giù gli mandai<br />
         qual volta meco aver lo desiai:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="10">
    <p>che tante volte ve lo fei venire,<br />
         quanto Ginevra me ne diede l’agio,<br />
         che solea mutar letto, or per fuggire<br />
         il tempo ardente, or il brumal malvagio.<br />
         Non fu veduto d’alcun mai salire;<br />
         però che quella parte del palagio<br />
         risponde verso alcune case rotte,<br />
         dove nessun mai passa o giorno o notte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="11">
    <p>Continuò per molti giorni e mesi<br />
         tra noi secreto l’amoroso gioco:<br />
         sempre crebbe l’amore; e sì m’accesi,<br />
         che tutta dentro io mi sentia di foco:<br />
         e cieca ne fui sì, ch’io non compresi<br />
         ch’egli fingeva molto, e amava poco;<br />
         ancor che li suo’ inganni discoperti<br />
         esser doveanmi a mille segni certi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="12">
    <p>Dopo alcun dì si mostrò nuovo amante<br />
         de la bella Ginevra. Io non so appunto<br />
         s’allora cominciasse, o pur inante<br />
         de l’amor mio, n’avesse il cor già punto.<br />
         Vedi s’in me venuto era arrogante,<br />
         s’imperio nel mio cor s’aveva assunto;<br />
         che mi scoperse, e non ebbe rossore<br />
         chiedermi aiuto in questo nuovo amore.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="13">
    <p>Ben mi dicea ch’uguale al mio non era,<br />
         né vero amor quel ch’egli avea a costei;<br />
         ma simulando esserne acceso, spera<br />
         celebrarne i legitimi imenei.<br />
         Dal re ottenerla fia cosa leggiera,<br />
         qualor vi sia la volontà di lei;<br />
         che di sangue e di stato in tutto il regno<br />
         non era, dopo il re, di lu’ il più degno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="14">
    <p>Mi persuade, se per opra mia<br />
         potesse al suo signor genero farsi<br />
         (che veder posso che se n’alzeria<br />
         a quanto presso al re possa uomo alzarsi),<br />
         che me n’avria bon merto, e non saria<br />
         mai tanto beneficio per scordarsi;<br />
         e ch’alla moglie e ch’ad ogn’altro inante<br />
         mi porrebbe egli in sempre essermi amante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="15">
    <p>Io, ch’era tutta a satisfargli intenta,<br />
         né seppi o volsi contradirgli mai,<br />
         e sol quei giorni io mi vidi contenta,<br />
         ch’averlo compiaciuto mi trovai;<br />
         piglio l’occasion che s’appresenta<br />
         di parlar d’esso e di lodarlo assai;<br />
         et ogni industria adopro, ogni fatica<br />
         per far del mio amator Ginevra amica.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="16">
    <p>Feci col core e con l’effetto tutto<br />
         quel che far si poteva, e sallo Idio;<br />
         né con Ginevra mai potei far frutto,<br />
         ch’io le ponessi in grazia il duca mio:<br />
         e questo, che ad amar ella avea indutto<br />
         tutto il pensiero e tutto il suo disio<br />
         un gentil cavallier, bello e cortese,<br />
         venuto in Scozia di lontan paese;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="17">
    <p>che con un suo fratel ben giovinetto<br />
         venne d’Italia a stare in questa corte;<br />
         si fe’ ne l’arme poi tanto perfetto,<br />
         che la Bretagna non avea il più forte.<br />
         Il re l’amava, e ne mostrò l’effetto;<br />
         che gli donò di non picciola sorte<br />
         castella e ville e iuridizioni,<br />
         e lo fe’ grande al par dei gran baroni.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="18">
    <p>Grato era al re, più grato era alla figlia<br />
         quel cavallier chiamato Ariodante,<br />
         per esser valoroso a maraviglia;<br />
         ma più, ch’ella’ sapea che l’era amante.<br />
         Né Vesuvio, né il monte di Siciglia,<br />
         né Troia avampò mai di fiamme tante,<br />
         quante ella conoscea che per suo amore<br />
         Ariodante ardea per tutto il core.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="19">
    <p>L’amar che dunque ella facea colui<br />
         con cor sincero e con perfetta fede,<br />
         fe’ che pel duca male udita fui;<br />
         né mai risposta da sperar mi diede:<br />
         anzi quanto io pregava più per lui<br />
         e gli studiava d’impetrar mercede,<br />
         ella, biasmandol sempre e dispregiando,<br />
         se gli venia più sempre inimicando.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="20">
    <p>Io confortai l’amator mio sovente,<br />
         che volesse lasciar la vana impresa;<br />
         né si sperasse mai volger la mente<br />
         di costei, troppo ad altro amore intesa:<br />
         e gli feci conoscer chiaramente,<br />
         come era sì d’Ariodante accesa,<br />
         che quanta acqua è nel mar, piccola dramma<br />
         non spegneria de la sua immensa fiamma.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="21">
    <p>Questo da me più volte Polinesso<br />
         (che così nome ha il duca) avendo udito,<br />
         e ben compreso e visto per se stesso<br />
         che molto male era il suo amor gradito;<br />
         non pur di tanto amor si fu rimesso,<br />
         ma di vedersi un altro preferito,<br />
         come superbo, così mal sofferse,<br />
         che tutto in ira e in odio si converse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="22">
    <p>E tra Ginevra e l’amator suo pensa<br />
         tanta discordia e tanta lite porre,<br />
         e farvi inimicizia così intensa,<br />
         che mai più non si possino comporre;<br />
         e por Ginevra in ignominia immensa<br />
         donde non s’abbia o viva o morta a torre:<br />
         né de l’iniquo suo disegno meco<br />
         volse, o con altri, ragionar che seco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="23">
    <p>Fatto il pensier: «Dalinda mia, mi dice<br />
         (che così son nomata), saper dei,<br />
         che come suol tornar da la radice<br />
         arbor che tronchi e quattro volte e sei;<br />
         così la pertinacia mia infelice,<br />
         ben che sia tronca dai successi rei,<br />
         di germogliar non resta; che venire<br />
         pur vorria a fin di questo suo desire.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="24">
    <p>E non lo bramo tanto per diletto,<br />
         quanto perché vorrei vincer la pruova;<br />
         e non possendo farlo con effetto,<br />
         s’io lo fo imaginando, anco mi giuova.<br />
         Voglio, qual volta tu mi dai ricetto,<br />
         quando allora Ginevra si ritruova<br />
         nuda nel letto, che pigli ogni vesta<br />
         ch’ella posta abbia, e tutta te ne vesta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="25">
    <p>Come ella s’orna e come il crin dispone<br />
         studia imitarla, e cerca il più che sai<br />
         di parer dessa, e poi sopra il verrone<br />
         a mandar giù la scala ne verrai.<br />
         Io verrò a te con imaginazione<br />
         che quella sii, di cui tu i panni avrai:<br />
         e così spero, me stesso ingannando,<br />
         venir in breve il mio desir sciemando.»<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="26">
    <p>Così disse egli. Io che divisa e sevra<br />
         e lungi era da me, non posi mente<br />
         che questo in che pregando egli persevra,<br />
         era una fraude pur troppo evidente;<br />
         e dal verron, coi panni di Ginevra,<br />
         mandai la scala onde salì sovente;<br />
         e non m’accorsi prima de l’inganno,<br />
         che n’era già tutto accaduto il danno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="27">
    <p>Fatto in quel tempo con Ariodante<br />
         il duca avea queste parole o tali<br />
         (che grandi amici erano stati inante<br />
         che per Ginevra si fesson rivali):<br />
         «Mi maraviglio» incominciò il mio amante<br />
         «ch’avendoti io fra tutti li mie’ uguali<br />
         sempre avuto il rispetto e sempre amato,<br />
         ch’io’ sia da te sì mal rimunerato.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="28">
    <p>Io son ben certo che comprendi e sai<br />
         di Ginevra e di me l’antiquo amore;<br />
         e per sposa legitima oggimai<br />
         per impetrarla son dal mio signore.<br />
         Perché mi turbi tu? perché pur vai<br />
         senza frutto in costei ponendo il core?<br />
         Io ben a te rispetto avrei, per Dio,<br />
         s’io nel tuo grado fossi, e tu nel mio.»<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="29">
    <p>«Et io» rispose Ariodante a lui<br />
         «di te mi maraviglio maggiormente;<br />
         che di lei prima inamorato fui,<br />
         che tu l’avessi vista solamente:<br />
         e so che sai quanto è l’amor tra nui,<br />
         ch’esser non può, di quel che sia, più ardente;<br />
         e sol d’essermi moglie intende e brama:<br />
         e so che certo sai ch’ella non t’ama.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="30">
    <p>Perché non hai tu dunque a me il rispetto<br />
         per l’amicizia nostra, che domande<br />
         ch’a te aver debba, e ch’io t’avre’ in effetto,<br />
         se tu fossi con lei di me più grande?<br />
         Né men di te per moglie averla aspetto,<br />
         se ben tu sei più ricco in queste bande:<br />
         io non son meno al re, che tu sia, grato,<br />
         ma più di te da la sua figlia amato.»<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="31">
    <p>«Oh,» disse il duca a lui «grande è cotesto<br />
         errore a che t’ha il folle amor condutto!<br />
         Tu credi esser più amato; io credo questo<br />
         medesmo: ma si può vedere al frutto.<br />
         Tu fammi ciò c’hai seco, manifesto,<br />
         et io il secreto mio t’aprirò tutto;<br />
         e quel di noi che manco aver si veggia,<br />
         ceda a chi vince, e d’altro si proveggia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="32">
    <p>E sarò pronto se tu vuoi ch’io giuri<br />
         di non dir cosa mai che mi riveli:<br />
         così voglio ch’ancor tu m’assicuri<br />
         che quel ch’io ti dirò, sempre mi celi.»<br />
         Venner dunque d’accordo alli scongiuri,<br />
         e posero le man sugli Evangeli:<br />
         e poi che di tacer fede si diero,<br />
         Ariodante incominciò primiero.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="33">
    <p>E disse per lo giusto e per lo dritto<br />
         come tra sé e Ginevra era la cosa;<br />
         ch’ella gli avea giurato e a bocca e in scritto,<br />
         che mai non saria ad altri, ch’a-llui, sposa;<br />
         e se dal re le venia contraditto,<br />
         gli promettea di sempre esser ritrosa<br />
         da tutti gli altri maritaggi poi,<br />
         e viver sola in tutti i giorni suoi:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="34">
    <p>e ch’esso era in speranza, pel valore<br />
         ch’avea mostrato in arme a più d’un segno,<br />
         et era per mostrare a laude, a onore,<br />
         a beneficio del re e del suo regno,<br />
         di crescer tanto in grazia al suo signore,<br />
         che sarebbe da lui stimato degno<br />
         che la figliuola sua per moglie avesse,<br />
         poi che piacer a lei così intendesse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="35">
    <p>Poi disse: « A questo termine son io,<br />
         né credo già ch’alcun mi venga appresso:<br />
         né cerco più di questo, né desio<br />
         de l’amor d’essa aver segno più espresso;<br />
         né più vorrei, se non quanto da Dio<br />
         per connubio legitimo è concesso:<br />
         e saria invano il domandar più inanzi;<br />
         che di bontà so come ogn’altra avanzi.»<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="36">
    <p>Poi ch’ebbe il vero Ariodante esposto<br />
         de la mercé ch’aspetta a sua fatica,<br />
         Polinesso, che già s’avea proposto<br />
         di far Ginevra al suo amator nemica,<br />
         cominciò: «Sei da me molto discosto,<br />
         e vo’ che di tua bocca anco tu ’l dica;<br />
         e del mio ben veduta la radice,<br />
         che confessi me solo esser felice.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="37">
    <p>Finge ella teco, né t’ama né prezza;<br />
         che ti pasce di speme e di parole:<br />
         oltra questo, il tuo amor sempre a sciochezza,<br />
         quando meco ragiona, imputar suole.<br />
         Io ben d’esserle caro altra certezza<br />
         veduta n’ho, che di promesse e fole;<br />
         e tel dirò sotto la fé in secreto,<br />
         ben che farei più il debito a star cheto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="38">
    <p>Non passa mese, che tre, quattro e sei<br />
         e talor diece notti, io non mi truovi<br />
         nudo abbracciato in quel piacer con lei,<br />
         ch’all’amoroso ardor par che sì giovi:<br />
         sì che tu puoi veder s’a’ piacer miei<br />
         son d’aguagliar le ciance che tu pruovi.<br />
         Cedimi dunque, e d’altro ti provedi,<br />
         poi che sì inferior di me ti vedi.»<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="39">
    <p>«Non ti vo’ creder questo,» gli rispose<br />
         Ariodante «e certo so che menti;<br />
         e composto fra te t’hai queste cose<br />
         acciò che da l’impresa io mi spaventi:<br />
         ma perché a lei son troppo ingiuriose,<br />
         questo c’hai detto sostener convienti;<br />
         che non bugiardo sol, ma voglio ancora<br />
         che tu sei traditor mostrarti or ora.»<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="40">
    <p>Suggiunse il duca: «Non sarebbe onesto<br />
         che noi volessen la battaglia torre<br />
         di quel che t’offerisco manifesto,<br />
         quando ti piaccia, inanzi agli occhi porre.»<br />
         Resta smarrito Ariodante a questo,<br />
         e per l’ossa un tremor freddo gli scorre;<br />
         e se creduto ben gli avesse a pieno,<br />
         venia sua vita allora allora meno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="41">
    <p>Con cor trafitto e con pallida faccia,<br />
         e con voce tremante e bocca amara<br />
         rispose: «Quando sia che tu mi faccia<br />
         veder questa aventura tua sì rara,<br />
         prometto di costei lasciar la traccia,<br />
         a te sì liberale, a me sì avara:<br />
         ma ch’io tel voglia creder, non far stima,<br />
         s’io non lo veggio con questi occhi prima.»<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="42">
    <p>«Quando ne sarà il tempo, avisarotti»,<br />
         suggiunse Polinesso, e dipartisse.<br />
         Non credo che passar più di due notti,<br />
         ch’ordine fu che ’l duca a me venisse.<br />
         Per scoccar dunque i lacci che condotti<br />
         avea sì cheti, andò al rivale, e disse<br />
         che s’ascondesse la notte seguente<br />
         tra quelle case ove non sta mai gente:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="43">
    <p>e dimostrogli un luogo a dirimpetto<br />
         di quel verrone ove solea salire.<br />
         Ariodante avea preso sospetto<br />
         che lo cercasse far quivi venire,<br />
         come in un luogo dove avesse eletto<br />
         di por gli aguati, e farvelo morire,<br />
         sotto questa finzion, che vuol mostrargli<br />
         quel di Ginevra, ch’impossibil pargli.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="44">
    <p>Di volervi venir prese partito,<br />
         ma in guisa che di lui non sia men forte;<br />
         perché accadendo che fosse assalito,<br />
         si truovi sì, che non tema di morte.<br />
         Un suo fratello avea saggio et ardito,<br />
         il più famoso in arme de la corte,<br />
         detto Lurcanio; e avea più cor con esso,<br />
         che se dieci altri avesse avuto appresso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="45">
    <p>Seco chiamollo, e volse che prendesse<br />
         l’arme; e la notte lo menò con lui:<br />
         non che ’l secreto suo già gli dicesse;<br />
         né l’avria detto ad esso né ad altrui.<br />
         Da sé lontano un trar di pietra il messe:<br />
         «Se mi senti chiamar, vien» disse «a nui;<br />
         ma se non senti, prima ch’io ti chiami,<br />
         non ti partir di qui, frate, se m’ami.»<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="46">
    <p>«Va pur, non dubitar», disse il fratello:<br />
         e così venne Ariodante cheto,<br />
         e si celò nel solitario ostello<br />
         ch’era d’incontro il mio verron secreto.<br />
         Vien d’altra parte il fraudolente e fello,<br />
         che d’infamar Ginevra era sì lieto;<br />
         e fa segno, tra noi solito inante,<br />
         a me che de l’inganno era ignorante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="47">
    <p>Et io con veste candida, e fregiata<br />
         per mezzo a liste d’oro e d’ogn’intorno,<br />
         e con rete pur d’or, tutta adombrata<br />
         di bei fiocchi vermigli al capo intorno<br />
         (foggia che sol fu da Ginevra usata,<br />
         non d’alcun’altra), udito il segno, torno<br />
         sopra il verron, ch’in modo era locato,<br />
         che mi scopria dinanzi e d’ogni lato.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="48">
    <p>Lurcanio in questo mezzo dubitando<br />
         che ’l fratello a pericolo non vada,<br />
         o come è pur commun disio, cercando<br />
         di spiar sempre ciò che ad altri accada;<br />
         l’era pian pian venuto seguitando,<br />
         tenendo l’ombre e la più oscura strada:<br />
         e a men di dieci passi a lui discosto,<br />
         nel medesimo ostel s’era riposto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="49">
    <p>Non sappiendo io di questo cosa alcuna,<br />
         venni al verron ne l’abito c’ho detto,<br />
         sì come già venuta era più d’una<br />
         e più di due fiate a buono effetto.<br />
         Le veste si vedean chiare alla luna;<br />
         né dissimile essendo anch’io d’aspetto<br />
         né di persona da Ginevra molto,<br />
         fece parere un per un altro il volto:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="50">
    <p>e tanto più, ch’era gran spazio in mezzo<br />
         fra dove io venni e quelle inculte case,<br />
         ai dui fratelli, che stavano al rezzo,<br />
         il duca agevolmente persuase<br />
         quel ch’era falso. Or pensa in che ribrezzo<br />
         Ariodante, in che dolor rimase.<br />
         Vien Polinesso, e alla scala s’appoggia<br />
         che giù manda’gli, e monta in su la loggia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="51">
    <p>A prima giunta io gli getto le braccia<br />
         al collo, ch’io non penso esser veduta;<br />
         lo bacio in bocca e per tutta la faccia,<br />
         come far soglio ad ogni sua venuta.<br />
         Egli più de l’usato si procaccia<br />
         d’accarezzarmi, e la sua fraude aiuta.<br />
         Quell’altro al rio spettacolo condutto,<br />
         misero sta lontano, e vede il tutto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="52">
    <p>Cade in tanto dolor, che si dispone<br />
         allora allora di voler morire:<br />
         e il pome de la spada in terra pone;<br />
         che su la punta si volea ferire.<br />
         Lurcanio che con grande ammirazione<br />
         avea veduto il duca a me salire,<br />
         ma non già conosciuto chi si fosse,<br />
         scorgendo l’atto del fratel, si mosse;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="53">
    <p>e gli vietò che con la propria mano<br />
         non si passasse in quel furore il petto.<br />
         S’era più tardo o poco più lontano,<br />
         non giugnea a tempo, e non faceva effetto.<br />
         «Ah misero fratel, fratello insano,»<br />
         gridò «perc’hai perduto l’intelletto,<br />
         ch’una femina a morte trar ti debbia?<br />
         Ch’ir possan tutte come al vento nebbia!<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="54">
    <p>Cerca far morir lei, che morir merta,<br />
         e serva a più tuo onor tu la tua morte.<br />
         Fu d’amar lei, quando non t’era aperta<br />
         la fraude sua: or è da odiar ben forte,<br />
         poi che con gli occhi tuoi tu vedi certa,<br />
         quanto sia meretrice, e di che sorte.<br />
         Serba quest’arme che volti in te stesso,<br />
         a far dinanzi al re tal fallo espresso.»<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="55">
    <p>Quando si vede Ariodante giunto<br />
         sopra il fratel, la dura impresa lascia;<br />
         ma la sua intenzion da quel ch’assunto<br />
         avea già di morir, poco s’accascia.<br />
         Quindi si leva, e porta non che punto,<br />
         ma trapassato il cor d’estrema ambascia;<br />
         pur finge col fratel, che quel furore<br />
         non abbia più, che dianzi avea nel core.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="56">
    <p>Il seguente matin, senza far motto<br />
         al suo fratel o ad altri, in via si messe<br />
         da la mortal disperazion condotto;<br />
         né di lui per più dì fu chi sapesse.<br />
         Fuor che ’l duca e il fratello, ogn’altro indotto<br />
         era chi mosso al dipartir l’avesse.<br />
         Ne la casa del re di lui diversi<br />
         ragionamenti e in tutta Scozia fersi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="57">
    <p>In capo d’otto o di più giorni in corte<br />
         venne inanzi a Ginevra un viandante,<br />
         e novelle arrecò di mala sorte;<br />
         che s’era in mar summerso Ariodante<br />
         di volontaria sua libera morte,<br />
         non per colpa di borea o di levante.<br />
         D’un sasso che sul mar sporgea molt’alto<br />
         avea col capo in giù preso un gran salto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="58">
    <p>Colui dicea: «Pria che venisse a questo,<br />
         a me che a caso riscontrò per via,<br />
         disse: “Vien meco, acciò che manifesto<br />
         per te a Ginevra il mio successo sia;<br />
         e dille poi, che la cagion del resto<br />
         che tu vedrai di me, ch’or ora fia,<br />
         è stato sol perc’ho troppo veduto:<br />
         felice, se senza occhi io fossi suto!”<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="59">
    <p>Eramo a caso sopra Capobasso,<br />
         che verso Irlanda alquanto sporge in mare.<br />
         Così dicendo, di cima d’un sasso<br />
         lo vidi a capo in giù sott’acqua andare.<br />
         Io lo lasciai nel mare, et a gran passo<br />
         ti son venuto la nuova a portare.»<br />
         Ginevra, sbigottita e in viso smorta,<br />
         rimase a quello annunzio mezza morta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="60">
    <p>Oh Dio, che disse e fece, poi che sola<br />
         si ritrovò nel suo fidato letto!<br />
         Percosse il seno, e si stracciò la stola,<br />
         e fece all’aureo crin danno e dispetto,<br />
         ripetendo sovente la parola<br />
         ch’Ariodante avea in estremo detto:<br />
         che la cagion del suo caso empio e tristo<br />
         tutta venia per aver troppo visto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="61">
    <p>Il rumor scorse di costui per tutto,<br />
         che per dolor s’avea dato la morte.<br />
         Di questo il re non tenne il viso asciutto,<br />
         né cavallier né donna de la corte.<br />
         Di tutti il suo fratel mostrò più lutto;<br />
         e si sommerse nel dolor sì forte,<br />
         ch’ad essempio di lui, contra se stesso<br />
         voltò quasi la man per irgli appresso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="62">
    <p>E molte volte ripetendo seco,<br />
         che fu Ginevra che ’l fratel gli estinse,<br />
         e che non fu se non quell’atto bieco<br />
         che di lei vide, ch’a morir lo spinse;<br />
         di voler vendicarsene sì cieco<br />
         venne, e sì l’ira e sì il dolor lo vinse,<br />
         che di perder la grazia vilipese,<br />
         et aver l’odio del re e del paese.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="63">
    <p>E inanzi al re, quando era più di gente<br />
         la sala piena, se ne venne, e disse:<br />
         «Sappi, signor, che di levar la mente<br />
         al mio fratel, sì ch’a morir ne gisse,<br />
         stata è la figlia tua sola nocente,<br />
         ch’a lui tanto dolor l’alma traffisse<br />
         d’aver veduta lei poco pudica,<br />
         che più che vita ebbe la morte amica.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="64">
    <p>Erane amante, e perché le sue voglie<br />
         disoneste non fur, nol vo’ coprire:<br />
         per virtù meritarla aver per moglie<br />
         da te sperava, e per fedel servire;<br />
         ma mentre il lasso ad odorar le foglie<br />
         stava lontano, altrui vide salire,<br />
         salir su l’arbor riserbato, e tutto<br />
         essergli tolto il disiato frutto.»<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="65">
    <p>E seguitò, come egli avea veduto<br />
         venir Ginevra sul verrone, e come<br />
         mandò la scala, onde era a lei venuto<br />
         un drudo suo, di chi egli non sa il nome,<br />
         che s’avea, per non esser conosciuto,<br />
         cambiati i panni e nascose le chiome.<br />
         Suggiunse che con l’arme egli volea<br />
         provar tutto esser ver ciò che dicea.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="66">
    <p>Tu puoi pensar se ’l padre addolorato<br />
         riman, quando accusar sente la figlia;<br />
         sì perché ode di lei quel che pensato<br />
         mai non avrebbe, e n’ha gran maraviglia;<br />
         sì perché sa che fia necessitato<br />
         (se la difesa alcun guerrier non piglia,<br />
         il qual Lurcanio possa far mentire)<br />
         di condannarla e di farla morire.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="67">
    <p>Io non credo, signor, che ti sia nuova<br />
         la legge nostra che condanna a morte<br />
         ogni donna o donzella, che si pruova<br />
         di sé far copia altrui ch’al suo consorte.<br />
         Morta ne vien, s’in un mese non truova<br />
         in sua difesa un cavallier sì forte,<br />
         che contra il falso accusator sostegna<br />
         che sia innocente e di morire indegna.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="68">
    <p>Ha fatto il re bandir, per liberarla<br />
         (che pur gli par ch’a torto sia accusata),<br />
         che vuol per moglie e con gran dote darla<br />
         a chi torrà l’infamia che l’è data.<br />
         Chi per lei comparisca non si parla<br />
         guerriero ancora, anzi l’un l’altro guata;<br />
         che quel Lurcanio in arme è così fiero,<br />
         che par che di lui tema ogni guerriero.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="69">
    <p>Atteso ha l’empia sorte, che Zerbino,<br />
         fratel di lei, nel regno non si truove;<br />
         che va già molti mesi peregrino,<br />
         mostrando di sé in arme inclite pruove:<br />
         che quando si trovasse più vicino<br />
         quel cavallier gagliardo, o in luogo dove<br />
         potesse avere a tempo la novella,<br />
         non mancheria d’aiuto alla sorella.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="70">
    <p>Il re, ch’intanto cerca di sapere<br />
         per altra pruova, che per arme, ancora,<br />
         se sono queste accuse o false o vere,<br />
         se dritto o torto è che sua figlia mora;<br />
         ha fatto prender certe cameriere<br />
         che lo dovrian saper, se vero fora:<br />
         ond’io previdi, che se presa era io,<br />
         troppo periglio era del duca e mio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="71">
    <p>E la notte medesima mi trassi<br />
         fuor de la corte, e al duca mi condussi;<br />
         e gli feci veder quanto importassi<br />
         al capo d’ambedua, se presa io fussi.<br />
         Lodommi, e disse ch’io non dubitassi:<br />
         a’ suoi conforti poi venir m’indussi<br />
         ad una sua fortezza ch’è qui presso,<br />
         in compagnia di dui che mi diede esso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="72">
    <p>Hai sentito, signor, con quanti effetti<br />
         de l’amor mio fei Polinesso certo;<br />
         e s’era debitor per tai rispetti<br />
         d’avermi cara o no, tu ’l vedi aperto.<br />
         Or senti il guidardon che io ricevetti,<br />
         vedi la gran mercé del mio gran merto;<br />
         vedi se deve, per amare assai,<br />
         donna sperar d’essere amata mai:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="73">
    <p>che questo ingrato, perfido e crudele,<br />
         de la mia fede ha preso dubbio al fine:<br />
         venuto è in sospizion ch’io non rivele<br />
         al lungo andar le fraudi sue volpine.<br />
         Ha finto, acciò che m’allontane e cele<br />
         fin che l’ira e il furor del re decline,<br />
         voler mandarmi ad un suo luogo forte;<br />
         e mi volea mandar dritto alla morte:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="74">
    <p>che di secreto ha commesso alla guida,<br />
         che come m’abbia in queste selve tratta,<br />
         per degno premio di mia fé m’uccida.<br />
         Così l’intenzion gli venia fatta,<br />
         se tu non eri appresso alle mie grida.<br />
         Ve’ come Amor ben chi lui segue, tratta! –<br />
         Così narrò Dalinda al paladino,<br />
         seguendo tuttavolta il lor camino.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="75">
    <p>A cui fu sopra ogn’aventura, grata<br />
         questa, d’aver trovata la donzella,<br />
         che gli avea tutta l’istoria narrata<br />
         de l’innocenzia di Ginevra bella.<br />
         E se sperato avea, quando accusata<br />
         ancor fosse a ragion, d’aiutar quella,<br />
         via con maggior baldanza or viene in prova,<br />
         poi che evidente la calunnia truova.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="76">
    <p>E verso la città di Santo Andrea,<br />
         dove era il re con tutta la famiglia,<br />
         e la battaglia singular dovea<br />
         esser de la querela de la figlia,<br />
         andò Rinaldo quanto andar potea,<br />
         fin che vicino giunse a poche miglia;<br />
         alla città vicino giunse, dove<br />
         trovò un scudier ch’avea più fresche nuove;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="77">
    <p>ch’un cavallier istrano era venuto,<br />
         ch’a difender Ginevra s’avea tolto,<br />
         con non usate insegne, e sconosciuto,<br />
         però che sempre ascoso andava molto;<br />
         e che dopo che v’era, ancor veduto<br />
         non gli avea alcuno al discoperto il volto;<br />
         e che ’l proprio scudier che gli servia<br />
         dicea giurando: – Io non so dir chi sia. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="78">
    <p>Non cavalcaro molto, ch’alle mura<br />
         si trovar de la terra e in su la porta.<br />
         Dalinda andar più inanzi avea paura;<br />
         pur va, poi che Rinaldo la conforta.<br />
         La porta è chiusa, et a chi n’avea cura<br />
         Rinaldo domandò: – Questo ch’importa? –<br />
         E fugli detto: perché ’l popul tutto<br />
         a veder la battaglia era ridutto,<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="79">
    <p>che tra Lurcanio e un cavallier istrano<br />
         si fa ne l’altro capo de la terra,<br />
         ove era un prato spazioso e piano;<br />
         e che già cominciata hanno la guerra.<br />
         Aperto fu al signor di Montealbano,<br />
         e tosto il portinar dietro gli serra.<br />
         Per la vota città Rinaldo passa;<br />
         ma la donzella al primo albergo lassa:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="80">
    <p>e dice che sicura ivi si stia<br />
         fin che ritorni a-llei, che sarà tosto;<br />
         e verso il campo poi ratto s’invia,<br />
         dove li dui guerrier dato e risposto<br />
         molto s’aveano e davan tuttavia.<br />
         Stava Lurcanio di mal cor disposto<br />
         contra Ginevra; e l’altro in sua difesa<br />
         ben sostenea la favorita impresa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="81">
    <p>Sei cavallier con lor ne lo steccato<br />
         erano a piedi, armati di corazza,<br />
         col duca d’Albania, ch’era montato<br />
         s’un possente corsier di buona razza.<br />
         Come a gran contestabile, a lui dato<br />
         la guardia fu del campo e de la piazza:<br />
         e di veder Ginevra in gran periglio<br />
         avea il cor lieto, et orgoglioso il ciglio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="82">
    <p>Rinaldo se ne va tra gente e gente;<br />
         fassi far largo il buon destrier Baiardo:<br />
         chi la tempesta del suo venir sente,<br />
         a dargli via non par zoppo né tardo.<br />
         Rinaldo vi compar sopra eminente,<br />
         e ben rassembra il fior d’ogni gagliardo;<br />
         poi si ferma all’incontro ove il re siede:<br />
         ognun s’accosta per udir che chiede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="83">
    <p>Rinaldo disse al re: – Magno signore,<br />
         non lasciar la battaglia più seguire;<br />
         perché di questi dua qualunque more,<br />
         sappi ch’a torto tu ’l lasci morire.<br />
         L’un’ crede aver ragione, et è in errore,<br />
         e dice il falso, e non sa di mentire;<br />
         ma quel medesmo error che ’l suo germano<br />
         a morir trasse, a lui pon l’arme in mano.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="84">
    <p>L’altro non sa se s’abbia dritto o torto;<br />
         ma sol per gentilezza e per bontade<br />
         in pericol si è posto d’esser morto,<br />
         per non lasciar morir tanta beltade.<br />
         Io la salute all’innocenzia porto;<br />
         porto il contrario a chi usa falsitade.<br />
         Ma, per Dio, questa pugna prima parti,<br />
         poi mi dà audienza a quel ch’io vo’ narrarti. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="85">
    <p>Fu da l’autorità d’un uom sì degno,<br />
         come Rinaldo gli parea al sembiante,<br />
         sì mosso il re, che disse e fece segno<br />
         che non andasse più la pugna inante;<br />
         al quale insieme et ai baron del regno<br />
         e ai cavallieri e all’altre turbe tante<br />
         Rinaldo fe’ l’inganno tutto espresso,<br />
         ch’avea ordito a Ginevra Polinesso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="86">
    <p>Indi s’offerse di voler provare<br />
         coll’arme, ch’era ver quel ch’avea detto.<br />
         Chiamasi Polinesso; et ei compare,<br />
         ma tutto conturbato ne l’aspetto:<br />
         pur con audacia cominciò a negare.<br />
         Disse Rinaldo: – Or noi vedrem l’effetto. –<br />
         L’uno e l’altro era armato, il campo fatto,<br />
         sì che senza indugiar vengono al fatto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="87">
    <p>Oh quanto ha il re, quanto ha il suo popul caro<br />
         che Ginevra aprovar s’abbi innocente!<br />
         Tutti han speranza che Dio mostri chiaro<br />
         ch’impudica era detta ingiustamente.<br />
         Crudel, superbo e riputato avaro<br />
         fu Polinesso, iniquo e fraudolente;<br />
         sì che ad alcun miracolo non fia,<br />
         che l’inganno da lui tramato sia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="88">
    <p>Sta Polinesso con la faccia mesta,<br />
         col cor tremante e con pallida guancia;<br />
         e al terzo suon mette la lancia in resta.<br />
         Così Rinaldo inverso lui si lancia,<br />
         che disioso di finir la festa,<br />
         mira a passargli il petto con la lancia:<br />
         né discorde al disir seguì l’effetto;<br />
         che mezza l’asta gli cacciò nel petto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="89">
    <p>Fisso nel tronco lo transporta in terra,<br />
         lontan dal suo destrier più di sei braccia.<br />
         Rinaldo smonta subito, e gli afferra<br />
         l’elmo, pria che si levi, e gli lo slaccia:<br />
         ma quel, che non può far più troppa guerra,<br />
         gli domanda mercé con umil faccia,<br />
         e gli confessa, udendo il re e la corte,<br />
         la fraude sua che l’ha condutto a morte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="90">
    <p>Non finì il tutto, e in mezzo la parola<br />
         e la voce e la vita l’abandona.<br />
         Il re, che liberata la figliuola<br />
         vede da morte e da fama non buona,<br />
         più s’allegra, gioisce e raconsola,<br />
         che, s’avendo perduta la corona,<br />
         ripor se la vedesse allora allora;<br />
         sì che Rinaldo unicamente onora.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="91">
    <p>E poi ch’al trar de l’elmo conosciuto<br />
         l’ebbe, perch’altre volte l’avea visto,<br />
         levò le mani a Dio, che d’un aiuto<br />
         come era quel, gli avea sì ben provisto.<br />
         Quell’altro cavallier che, sconosciuto,<br />
         soccorso avea Ginevra al caso tristo,<br />
         et armato per lei s’era condutto,<br />
         stato da parte era a vedere il tutto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="92">
    <p>Dal re pregato fu di dire il nome,<br />
         o di lasciarsi almen veder scoperto,<br />
         acciò da lui fosse premiato, come<br />
         di sua buona intenzion chiedeva il merto.<br />
         Quel, dopo lunghi preghi, da le chiome<br />
         si levò l’elmo, e fe’ palese e certo<br />
         quel che ne l’altro canto ho da seguire,<br />
         se grata vi sarà l’istoria udire.<br />
  </div>
</div>

<script>
  document.querySelectorAll('.annotated').forEach(function(el) {
    const tooltip = document.createElement('div');
    tooltip.className = 'tooltip';
    tooltip.innerText = el.dataset.annotation;
    el.appendChild(tooltip);

    el.addEventListener('mouseenter', function() {
      tooltip.style.display = 'block';
      const rect = el.getBoundingClientRect();
      tooltip.style.left = (el.offsetWidth / 2) + 'px';
      tooltip.style.top = '1.5em';
    });

    el.addEventListener('mouseleave', function() {
      tooltip.style.display = 'none';
    });
  });
</script>

</body>
</html>

