<!DOCTYPE html>
<html lang="it">
<head>
<meta charset="UTF-8">
<title>Annotated Orlando Furioso</title>
<style>
  body {
    font-family: "Garamond", "Georgia", serif;
    line-height: 1.6;
    margin: 2em auto;
    max-width: 900px;
    counter-reset: octave;
  }

  .octave-wrapper {
    display: flex;
    align-items: flex-start;
    margin-bottom: 1.8em;
  }

  .margin-note {
    flex: 0 0 180px;         /* width of margin column */
    font-size: 0.9em;
    color: #666;
    padding-right: 1em;
    border-right: 1px solid #ddd;
    margin-right: 1em;
  }

  .octave {
    flex: 1;
    counter-increment: octave;
  }

  .octave::before {
    content: "Ottava " counter(octave);
    display: block;
    font-weight: bold;
    color: #444;
    margin-bottom: 0.3em;
  }

  .annotated {
    color: #0044cc;
    cursor: pointer;
    position: relative;
  }

  /* tooltip styling */
  .tooltip {
    position: absolute;
    background: #fff8c6;
    border: 1px solid #e0d97a;
    padding: 6px 10px;
    border-radius: 6px;
    box-shadow: 1px 2px 6px rgba(0, 0, 0, 0.2);
    font-size: 0.9em;
    width: 250px;
    max-width: 500px;
    z-index: 100;
    display: none;
    white-space: normal; /* allows wrapping */

  }
</style>
</head>
<body>
<table>
<tr><td><h1><center>Orlando Furioso: Canto XXX (annotato)</center></h1></td></tr>
<td><br></td>
<tr><td><table>
<tr><td align="left"><h2><a href="orlando-29.html">Prev. (Canto XXIX)</a></h2></td><td align="right"><h2><a href="orlando-31.html">Next. (Canto XXXI)</h2></a></td></tr>
</table></td></tr>
</table>
  </div>
</div>

<div class="octave-wrapper">
  <div class="margin-note">

  </div>  <div class="octave" number="1">
    <p>O degli uomini inferma e instabil mente!<br />
           come sian presti a variar disegno!<br />
           Tutti i pensier mutamo facilmente,<br />
           più quei che nascon d’amoroso sdegno.<br />
           Io vidi dianzi il Saracin sì ardente<br />
           contra le donne, e passar tanto il segno,<br />
           che non che spegner l’odio, ma pensai<br />
           che non dovesse intiepidirlo mai.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="2">
    <p>Donne gentil, per quel ch’a biasmo vostro<br />
           parlò contra il dover, sì offeso sono,<br />
           che sin che col suo mal non gli dimostro<br />
           quanto abbia fatto error, non gli perdono.<br />
           Io farò sì con penna e con inchiostro,<br />
           ch’ognun vedrà che gli era utile e buono<br />
           aver taciuto, e mordersi anco poi<br />
           prima la lingua che dir mal di voi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="3">
    <p>Ma che parlò come ignorante e sciocco,<br />
           ve lo dimostra chiara esperienzia.<br />
           Incontra tutte trasse fuor lo stocco<br />
           de l’ira, senza farvi differenzia:<br />
           poi d’Issabella un sguardo sì l’ha tocco,<br />
           che subito gli fa mutar sentenzia.<br />
           Già in cambio di quell’altra la disia:<br />
           l’ha vista a pena, e non sa ancor chi sia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="4">
    <p>E come il nuovo amor lo punge e scalda,<br />
           muove alcune ragion di poco frutto,<br />
           per romper quella mente intera e salda<br />
           ch’ella avea fissa al Creator del tutto.<br />
           Ma l’eremita che l’è scudo e falda,<br />
           perché il casto pensier non sia distrutto,<br />
           con argumenti più validi e fermi,<br />
           quanto più può, le fa ripari e schermi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="5">
    <p>Poi che l’empio pagan molto ha sofferto<br />
           con lunga noia quel monaco audace,<br />
           e che gli ha detto invan ch’al suo deserto<br />
           senza lei può tornar quando gli piace;<br />
           e che nuocer si vede a viso aperto,<br />
           e che seco non vuol triegua né pace:<br />
           la mano al mento con furor gli stese,<br />
           e tanto ne pelò, quanto ne prese.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="6">
    <p>E sì crebbe la furia, che nel collo<br />
           con man lo stringe a guisa di tanaglia;<br />
           e poi ch’una e due volte raggirollo,<br />
           da sé per l’aria e verso il mar lo scaglia.<br />
           Che n’avenisse, né dico né sollo:<br />
           varia fama è di lui, né si raguaglia.<br />
           Dice alcun che sì rotto a un sasso resta,<br />
           che ’l piè non si discerne da la testa;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="7">
    <p>et altri, ch’a cadere andò nel mare,<br />
           ch’era più di tre miglia indi lontano,<br />
           e che morì per non saper notare,<br />
           fatti assai prieghi e orazioni invano;<br />
           altri, ch’un santo lo venne aiutare,<br />
           lo trasse al lito con visibil mano.<br />
           Di queste, qual si vuol, la vera sia:<br />
           di lui non parla più l’istoria mia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="8">
    <p>Rodomonte crudel, poi che levato<br />
           s’ebbe da canto il garrulo eremita,<br />
           si ritornò con viso men turbato<br />
           verso la donna mesta e sbigottita;<br />
           e col parlar ch’è fra gli amanti usato,<br />
           dicea ch’era il suo core e la sua vita<br />
           e ’l suo conforto e la sua cara speme,<br />
           et altri nomi tai che vanno insieme.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="9">
    <p>E si mostrò sì costumato allora,<br />
           che non le fece alcun segno di forza.<br />
           Il sembiante gentil che l’innamora,<br />
           l’usato orgoglio in lui spegne et ammorza:<br />
           e ben che ’l frutto trar ne possa fuora,<br />
           passar non però vuole oltre a la scorza;<br />
           che non gli par che potesse esser buono,<br />
           quando da lei non lo accettasse in dono.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="10">
    <p>E così di disporre a poco a poco<br />
           a’ suoi piaceri Issabella credea.<br />
           Ella, che in sì solingo e strano loco,<br />
           qual topo in piede al gatto si vedea,<br />
           vorria trovarsi inanzi in mezzo il fuoco;<br />
           e seco tuttavolta rivolgea<br />
           s’alcun partito, alcuna via fosse atta<br />
           a trarla quindi immaculata e intatta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="11">
    <p>Fa ne l’animo suo proponimento<br />
           di darsi con sua man prima la morte,<br />
           che ’l barbaro crudel n’abbia il suo intento,<br />
           e che le sia cagion d’errar sì forte<br />
           contra quel cavallier ch’in braccio spento<br />
           l’avea crudele e dispietata sorte;<br />
           a cui fatto have col pensier devoto<br />
           de la sua castità perpetuo voto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="12">
    <p>Crescer più sempre l’appetito cieco<br />
           vede del re pagan, né sa che farsi.<br />
           Ben sa che vuol venire all’atto bieco,<br />
           ove i contrasti suoi tutti fien scarsi.<br />
           Pur discorrendo molte cose seco,<br />
           il modo trovò al fin di ripararsi,<br />
           e di salvar la castità sua, come<br />
           io vi dirò, con lungo e chiaro nome.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="13">
    <p>Al brutto Saracin, che le venia<br />
           già contra con parole e con effetti<br />
           privi di tutta quella cortesia<br />
           che mostrata le avea ne’ primi detti:<br />
           – Se fate che con voi sicura io sia<br />
           del mio onor, – disse – e ch’io non ne sospetti,<br />
           cosa all’incontro vi darò, che molto<br />
           più vi varrà, ch’avermi l’onor tolto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="14">
    <p>Per un piacer di sì poco momento,<br />
           di che n’ha sì abondanza tutto ’l mondo,<br />
           non disprezzate un perpetuo contento,<br />
           un vero gaudio a nullo altro secondo.<br />
           Potrete tuttavia ritrovar cento<br />
           e mille donne di viso giocondo;<br />
           ma chi vi possa dar questo mio dono,<br />
           nessuno al mondo, o pochi altri ci sono.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="15">
    <p>Ho notizia d’un’erba, e l’ho veduta<br />
           venendo, e so dove trovarne appresso,<br />
           che bollita con elera e con ruta<br />
           ad un fuoco di legna di cipresso,<br />
           e fra mano innocenti indi premuta,<br />
           manda un liquor, che, chi si bagna d’esso<br />
           tre volte il corpo, in tal modo l’indura,<br />
           che dal ferro e dal fuoco l’assicura.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="16">
    <p>Io dico, se tre volte se n’immolla,<br />
           un mese invulnerabile si trova.<br />
           Oprar conviensi ogni mese l’ampolla;<br />
           che sua virtù più termine non giova.<br />
           Io so far l’acqua, et oggi ancor farolla,<br />
           et oggi ancor voi ne vedrete prova:<br />
           e vi può, s’io non fallo, esser più grata,<br />
           che d’aver tutta Europa oggi acquistata.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="17">
    <p>Da voi domando in guiderdon di questo,<br />
           che su la fede vostra mi giuriate<br />
           che né in detto né in opera molesto<br />
           mai più sarete alla mia castitate. –<br />
           Così dicendo, Rodomonte onesto<br />
           fe’ ritornar; ch’in tanta voluntate<br />
           venne ch’inviolabil si facesse,<br />
           che più ch’ella non disse, le promesse:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="18">
    <p>e servaralle fin che vegga fatto<br />
           de la mirabil acqua esperienzia;<br />
           e sforzerasse intanto a non fare atto,<br />
           a non far segno alcun di violenzia.<br />
           Ma pensa poi di non tenere il patto,<br />
           perché non ha timor né riverenzia<br />
           di Dio o di santi; e nel mancar di fede<br />
           tutta a lui la bugiarda Africa cede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="19">
    <p>Ad Issabella il re d’Algier scongiuri<br />
           di non la molestar fe’ più di mille,<br />
           pur ch’essa lavorar l’acqua procuri,<br />
           che far lo può qual fu già Cigno e Achille.<br />
           Ella per balze e per valloni oscuri<br />
           da le città lontana e da le ville<br />
           ricoglie di molte erbe; e il Saracino<br />
           non l’abandona, e l’è sempre vicino.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="20">
    <p>Poi ch’in più parti quant’era a bastanza<br />
           colson de l’erbe e con radici e senza,<br />
           tardi si ritornaro alla lor stanza;<br />
           dove quel paragon di continenza<br />
           tutta la notte spende, che l’avanza,<br />
           a bollir erbe con molta avertenza:<br />
           e a tutta l’opra e a tutti quei misteri<br />
           si trova ognor presente il re d’Algieri.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="21">
    <p>Che producendo quella notte in giuoco<br />
           con quelli pochi servi ch’eran seco,<br />
           sentia, per lo calor del vicin fuoco<br />
           ch’era rinchiuso in quello angusto speco,<br />
           tal sete, che bevendo or molto or poco,<br />
           duo barili votar pieni di greco,<br />
           ch’aveano tolto uno o duo giorni inanti<br />
           i suoi scudieri a certi viandanti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="22">
    <p>Non era Rodomonte usato al vino,<br />
           perché la legge sua lo vieta e danna:<br />
           e poi che lo gustò, liquor divino<br />
           gli par, miglior che ’l nettare o la manna;<br />
           e riprendendo il rito saracino,<br />
           gran tazze e pieni fiaschi ne tracanna.<br />
           Fece il buon vino, ch’andò spesso intorno,<br />
           girare il capo a tutti come un torno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="23">
    <p>La donna in questo mezzo la caldaia<br />
           dal fuoco tolse, ove quell’erbe cosse;<br />
           e disse a Rodomonte: – Acciò che paia<br />
           che mie parole al vento non ho mosse,<br />
           quella che ’l ver da la bugia dispaia,<br />
           e che può dotte far le genti grosse,<br />
           te ne farò l’esperienzia ancora,<br />
           non ne l’altrui, ma nel mio corpo or ora.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="24">
    <p>Io voglio a far il saggio esser la prima<br />
           del felice liquor di virtù pieno,<br />
           acciò tu forse non facessi stima<br />
           che ci fosse mortifero veneno.<br />
           Di questo bagnerommi da la cima<br />
           del capo giù pel collo e per lo seno:<br />
           tu poi tua forza in me prova e tua spada,<br />
           se questo abbia vigor, se quella rada. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="25">
    <p>Bagnossi, come disse, e lieta porse<br />
           all’incauto pagano il collo ignudo,<br />
           incauto, e vinto anco dal vino forse,<br />
           incontra a cui non vale elmo né scudo.<br />
           Quel uom bestial le prestò fede, e scorse<br />
           sì con la mano e sì col ferro crudo,<br />
           che del bel capo, già d’Amore albergo,<br />
           fe’ tronco rimanere il petto e il tergo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="26">
    <p>Quel fe’ tre balzi; e funne udita chiara<br />
           voce, ch’uscendo nominò Zerbino,<br />
           per cui seguire ella trovò sì rara<br />
           via di fuggir di man del Saracino.<br />
           Alma, ch’avesti più la fede cara,<br />
           e ’l nome quasi ignoto e peregrino<br />
           al tempo nostro, de la castitade,<br />
           che la tua vita e la tua verde etade,<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="27">
    <p>vattene in pace, alma beata e bella!<br />
           Così i miei versi avesson forza, come<br />
           ben m’affaticherei con tutta quella<br />
           arte che tanto il parlar orna e come,<br />
           perché mille e mill’anni e più, novella<br />
           sentisse il mondo del tuo chiaro nome.<br />
           Vattene in pace alla superna sede,<br />
           e lascia all’altre esempio di tua fede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="28">
    <p>All’atto incomparabile e stupendo,<br />
           dal cielo il Creator giù gli occhi volse,<br />
           e disse: – Più di quella ti commendo,<br />
           la cui morte a Tarquinio il regno tolse;<br />
           e per questo una legge fare intendo<br />
           tra quelle mie, che mai tempo non sciolse,<br />
           la qual per le inviolabil’acque giuro<br />
           che non muterà seculo futuro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="29">
    <p>Per l’avvenir vo’ che ciascuna ch’aggia<br />
           il nome tuo, sia di sublime ingegno,<br />
           e sia bella, gentil, cortese e saggia,<br />
           e di vera onestade arrivi al segno:<br />
           onde materia agli scrittori caggia<br />
           di celebrare il nome inclito e degno;<br />
           tal che Parnasso, Pindo et Elicone<br />
           sempre Issabella, Issabella risuone. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="30">
    <p>Dio così disse, e fe’ serena intorno<br />
           l’aria, e tranquillo il mar più che mai fusse.<br />
           Fe’ l’alma casta al terzo ciel ritorno,<br />
           e in braccio al suo Zerbin si ricondusse.<br />
           Rimase in terra con vergogna e scorno<br />
           quel fier senza pietà nuovo Breusse;<br />
           che poi che ’l troppo vino ebbe digesto,<br />
           biasmò il suo errore, e ne restò funesto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="31">
    <p>Placare o in parte satisfar pensosse<br />
           a l’anima beata d’Issabella,<br />
           se, poi ch’a morte il corpo le percosse,<br />
           desse almen vita alla memoria d’ella.<br />
           Trovò per mezzo, acciò che così fosse,<br />
           di convertirle quella chiesa, quella<br />
           dove abitava e dove ella fu uccisa,<br />
           in un sepolcro; e vi dirò in che guisa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="32">
    <p>Di tutti i lochi intorno fa venire<br />
           mastri, chi per amore e chi per tema;<br />
           e fatto ben sei mila uomini unire,<br />
           de’ gravi sassi i vicin monti scema,<br />
           e ne fa una gran massa stabilire,<br />
           che da la cima era alla parte estrema<br />
           novanta braccia; e vi rinchiude dentro<br />
           la chiesa, che i duo amanti have nel centro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="33">
    <p>Imita quasi la superba mole<br />
           che fe’ Adriano all’onda tiberina.<br />
           Presso al sepolcro una torre alta vuole;<br />
           ch’abitarvi alcun tempo si destina.<br />
           Un ponte stretto e di due braccia sole<br />
           fece su l’acqua che correa vicina.<br />
           Lungo il ponte, ma largo era sì poco,<br />
           che dava a pena a duo cavalli loco;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="34">
    <p>a duo cavalli che venuti a paro,<br />
           e ch’insieme si fossero scontrati:<br />
           E non avea né sponda né riparo,<br />
           e si potea cader da tutti i lati.<br />
           Il passar quindi vuol che costi caro<br />
           a guerrieri o pagani o battezzati;<br />
           che de le spoglie lor mille trofei<br />
           promette al cimiterio di costei.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="35">
    <p>In dieci giorni e in manco fu perfetta<br />
           l’opra del ponticel che passa il fiume;<br />
           ma non fu già il sepolcro così in fretta,<br />
           né la torre condutta al suo cacume:<br />
           pur fu levata sì, ch’alla veletta<br />
           starvi in cima una guardia avea costume,<br />
           che d’ogni cavallier che venia al ponte,<br />
           col corno facea segno a Rodomonte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="36">
    <p>E quel s’armava, e se gli venia a opporre<br />
           ora su l’una, ora su l’altra riva;<br />
           che se ’l guerrier venia di ver la torre,<br />
           su l’altra proda il re d’Algier veniva.<br />
           Il ponticello è il campo ove si corre;<br />
           e se ’l destrier poco del segno usciva,<br />
           cadea nel fiume, ch’alto era e profondo:<br />
           ugual periglio a quel non avea il mondo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="37">
    <p>Aveasi imaginato il Saracino,<br />
           che, per gir spesso a rischio di cadere<br />
           dal ponticel nel fiume a capo chino,<br />
           dove gli converria molt’acqua bere,<br />
           del fallo a che l’indusse il troppo vino,<br />
           dovesse netto e mondo rimanere;<br />
           come l’acqua, non men che ’l vino, estingua<br />
           l’error che fa pel vino o mano o lingua.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="38">
    <p>Molti fra pochi dì vi capitaro:<br />
           alcuni la via dritta vi condusse,<br />
           ch’a quei che verso Italia o Spagna andaro<br />
           altra non era che più trita fusse;<br />
           altri l’ardire, e, più che vita caro,<br />
           l’onore, a farvi di sé prova indusse.<br />
           E tutti, ove acquistar credean la palma,<br />
           lasciavan l’arme, e molti insieme l’alma.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="39">
    <p>Di quelli ch’abbattea, s’eran pagani,<br />
           si contentava d’aver spoglie et armi;<br />
           e di chi prima furo, i nomi piani<br />
           vi facea sopra, e sospendeale ai marmi:<br />
           ma ritenea in prigion tutti i cristiani;<br />
           e che in Algier poi li mandasse parmi.<br />
           Finita ancor non era l’opra, quando<br />
           vi venne a capitare il pazzo Orlando.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="40">
    <p>A caso venne il furioso conte<br />
           a capitar su questa gran riviera,<br />
           dove, come io vi dico, Rodomonte<br />
           fare in fretta facea, né finito era<br />
           la torre né il sepolcro, e a pena il ponte:<br />
           e di tutte arme, fuor che di visiera,<br />
           a quell’ora il pagan si trovò in punto,<br />
           ch’Orlando al fiume e al ponte è sopragiunto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="41">
    <p>Orlando (come il suo furor lo caccia)<br />
           salta la sbarra e sopra il ponte corre.<br />
           Ma Rodomonte con turbata faccia,<br />
           a piè, com’era inanzi a la gran torre,<br />
           gli grida di lontano e gli minaccia,<br />
           né se gli degna con la spada opporre:<br />
           – Indiscreto villan, ferma le piante,<br />
           temerario, importuno et arrogante!<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="42">
    <p>Sol per signori e cavallieri è fatto<br />
           il ponte, non per te, bestia balorda. –<br />
           Orlando, ch’era in gran pensier distratto,<br />
           vien pur inanzi e fa l’orecchia sorda.<br />
           – Bisogna ch’io castighi questo matto –<br />
           disse il pagano; e con la voglia ingorda<br />
           venia per traboccarlo giù ne l’onda,<br />
           non pensando trovar chi gli risponda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="43">
    <p>In questo tempo una gentil donzella,<br />
           per passar sovra il ponte, al fiume arriva,<br />
           leggiadramente ornata e in viso bella,<br />
           e nei sembianti accortamente schiva.<br />
           Era (se vi ricorda, Signor) quella<br />
           che per ogni altra via cercando giva<br />
           di Brandimarte, il suo amator, vestigi,<br />
           fuor che, dove era, dentro da Parigi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="44">
    <p>Ne l’arrivar di Fiordiligi al ponte<br />
           (che così la donzella nomata era),<br />
           Orlando s’attaccò con Rodomonte<br />
           che lo volea gittar ne la riviera.<br />
           La donna, ch’avea pratica del conte,<br />
           subito n’ebbe conoscenza vera;<br />
           e restò d’alta maraviglia piena,<br />
           de la follia che così nudo il mena.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="45">
    <p>Fermasi a riguardar che fine avere<br />
           debba il furor dei duo tanti possenti.<br />
           Per far del ponte l’un l’altro cadere<br />
           a por tutta lor forza sono intenti.<br />
           – Come è ch’un pazzo debba sì valere? –<br />
           seco il fiero pagan dice tra’ denti;<br />
           e qua e là si volge e si raggira,<br />
           pieno di sdegno e di superbia e d’ira.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="46">
    <p>Con l’una e l’altra man va ricercando<br />
           far nuova presa, ove il suo meglio vede;<br />
           or tra le gambe, or fuor gli pone, quando<br />
           con arte il destro, e quando il manco piede.<br />
           Simiglia Rodomonte intorno a Orlando<br />
           lo stolido orso che sveller si crede<br />
           l’arbor onde è caduto; e come n’abbia<br />
           quello ogni colpa, odio gli porta e rabbia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="47">
    <p>Orlando, che l’ingegno avea sommerso,<br />
           io non so dove, e sol la forza usava,<br />
           l’estrema forza a cui per l’universo<br />
           nessuno o raro paragon si dava,<br />
           cader del ponte si lasciò riverso<br />
           col pagano abbracciato come stava.<br />
           Cadon nel fiume e vanno al fondo insieme:<br />
           ne salta in aria l’onda, e il lito geme.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="48">
    <p>L’acqua gli fece distaccare in fretta.<br />
           Orlando è nudo, e nuota com’un pesce:<br />
           di qua le braccia, e di là i piedi getta,<br />
           e viene a proda; e come di fuor esce,<br />
           correndo va, né per mirare aspetta,<br />
           se in biasmo o in loda questo gli riesce.<br />
           Ma il pagan, che da l’arme era impedito,<br />
           tornò più tardo e con più affanno al lito.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="49">
    <p>Sicuramente Fiordiligi intanto<br />
           avea passato il ponte e la riviera:<br />
           e guardato il sepolcro in ogni canto,<br />
           se del suo Brandimarte insegna v’era,<br />
           poi che né l’arme sue vede né il manto,<br />
           di ritrovarlo in altra parte spera.<br />
           Ma ritorniamo a ragionar del conte,<br />
           che lascia a dietro e torre e fiume e ponte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="50">
    <p>Pazzia sarà, se le pazzie d’Orlando<br />
           prometto raccontarvi ad una ad una;<br />
           che tante e tante fur, ch’io non so quando<br />
           finir: ma ve n’andrò scegliendo alcuna<br />
           solenne et atta da narrar cantando,<br />
           e ch’all’istoria mi parrà oportuna;<br />
           né quella tacerò miraculosa,<br />
           che fu nei Pirenei sopra Tolosa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="51">
    <p>Trascorso avea molto paese il conte,<br />
           come dal grave suo furor fu spinto;<br />
           et al fin capitò sopra quel monte<br />
           per cui dal Franco è il Tarracon distinto;<br />
           tenendo tuttavia volta la fronte<br />
           verso là dove il sol ne viene estinto:<br />
           e quivi giunse in uno angusto calle,<br />
           che pendea sopra una profonda valle.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="52">
    <p>Si vennero a incontrar con esso al varco<br />
           duo boscherecci giovani, ch’inante<br />
           avean di legna un loro asino carco;<br />
           e perché ben s’accorsero al sembiante,<br />
           ch’avea di cervel sano il capo scarco,<br />
           gli gridano con voce minacciante,<br />
           o ch’a dietro o da parte se ne vada,<br />
           e che si levi di mezzo la strada.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="53">
    <p>Orlando non risponde altro a quel detto,<br />
           se non che con furor tira d’un piede,<br />
           e giunge a punto l’asino nel petto<br />
           con quella forza che tutte altre eccede;<br />
           et alto il leva sì, ch’uno augelletto<br />
           che voli in aria, sembra a chi lo vede.<br />
           Quel va a cadere alla cima d’un colle,<br />
           ch’un miglio oltre la valle il giogo estolle.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="54">
    <p>Indi verso i duo gioveni s’aventa,<br />
           dei quali un, più che senno, ebbe aventura,<br />
           che da la balza, che due volte trenta<br />
           braccia cadea, si gittò per paura.<br />
           A mezzo il tratto trovò molle e lenta<br />
           una macchia di rubi e di verzura,<br />
           a cui bastò graffiargli un poco il volto:<br />
           del resto lo mandò libero e sciolto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="55">
    <p>L’altro s’attacca ad un scheggion ch’usciva<br />
           fuor de la roccia, per salirvi sopra;<br />
           perché si spera, s’alla cima arriva,<br />
           di trovar via che dal pazzo lo cuopra.<br />
           Ma quel nei piedi (che non vuol che viva)<br />
           lo piglia, mentre di salir s’adopra:<br />
           e quanto più sbarrar puote le braccia,<br />
           le sbarra sì, ch’in duo pezzi lo straccia;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="56">
    <p>a quella guisa che veggian talora<br />
           farsi d’uno aeron, farsi d’un pollo,<br />
           quando si vuol de le calde interiora<br />
           che falcone o ch’astor resti satollo.<br />
           Quanto è bene accaduto che non muora<br />
           quel che fu a risco di fiaccarsi il collo!<br />
           ch’ad altri poi questo miracol disse,<br />
           sì che l’udì Turpino, e a noi lo scrisse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="57">
    <p>E queste et altre assai cose stupende<br />
           fece nel traversar de la montagna.<br />
           Dopo molto cercare, al fin discende<br />
           verso meriggie alla terra di Spagna;<br />
           e lungo la marina il camin prende,<br />
           ch’intorno a Taracona il lito bagna:<br />
           e come vuol la furia che lo mena,<br />
           pensa farsi uno albergo in quella arena,<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="58">
    <p>dove dal sole alquanto si ricuopra;<br />
           e nel sabbion si caccia arrido e trito.<br />
           Stando così, gli venne a caso sopra<br />
           Angelica la bella e il suo marito,<br />
           ch’eran (sì come io vi narrai di sopra)<br />
           scesi dai monti in su l’ispano lito.<br />
           A men d’un braccio ella gli giunse appresso,<br />
           perché non s’era accorta ancora d’esso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="59">
    <p>Che fosse Orlando, nulla le soviene:<br />
           troppo è diverso da quel ch’esser suole.<br />
           Da indi in qua che quel furor lo tiene,<br />
           è sempre andato nudo all’ombra e al sole:<br />
           se fosse nato all’aprica Siene,<br />
           o dove Ammone il Garamante cole,<br />
           o presso ai monti onde il gran Nilo spiccia,<br />
           non dovrebbe la carne aver più arsiccia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="60">
    <p>Quasi ascosi avea gli occhi ne la testa,<br />
           la faccia macra, e come un osso asciutta,<br />
           la chioma rabuffata, orrida e mesta,<br />
           la barba folta, spaventosa e brutta.<br />
           Non più a vederlo Angelica fu presta,<br />
           che fosse a ritornar, tremando tutta:<br />
           tutta tremando, e empiendo il ciel di grida,<br />
           si volse per aiuto alla sua guida.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="61">
    <p>Come di lei s’accorse Orlando stolto,<br />
           per ritenerla si levò di botto:<br />
           così gli piacque il delicato volto,<br />
           così ne venne immantinente giotto.<br />
           D’averla amata e riverita molto<br />
           ogni ricordo era in lui guasto e rotto.<br />
           Gli corre dietro, e tien quella maniera<br />
           che terria il cane a seguitar la fera.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="62">
    <p>Il giovine che ’l pazzo seguir vede<br />
           la donna sua, gli urta il cavallo adosso,<br />
           e tutto a un tempo lo percuote e fiede,<br />
           come lo trova che gli volta il dosso.<br />
           Spiccar dal busto il capo se gli crede:<br />
           ma la pelle trovò dura come osso,<br />
           anzi via più ch’acciar; ch’Orlando nato<br />
           impenetrabile era et affatato.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="63">
    <p>Come Orlando sentì battersi dietro,<br />
           girossi, e nel girare il pugno strinse,<br />
           e con la forza che passa ogni metro,<br />
           ferì il destrier che ’l Saracino spinse.<br />
           Feril sul capo, e come fosse vetro,<br />
           lo spezzò sì, che quel cavallo estinse:<br />
           e rivoltosse in un medesmo instante<br />
           dietro a colei che gli fuggiva inante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="64">
    <p>Caccia Angelica in fretta la giumenta,<br />
           e con sferza e con spron tocca e ritocca;<br />
           che le parrebbe a quel bisogno lenta,<br />
           se ben volasse più che stral da cocca.<br />
           De l’annel c’ha nel dito si ramenta,<br />
           che può salvarla, e se lo getta in bocca:<br />
           e l’annel, che non perde il suo costume,<br />
           la fa sparir come ad un soffio il lume.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="65">
    <p>O fosse la paura, o che pigliasse<br />
           tanto disconcio nel mutar l’annello,<br />
           o pur, che la giumenta traboccasse,<br />
           che non posso affermar questo né quello;<br />
           nel medesmo momento che si trasse<br />
           l’annello in bocca e celò il viso bello,<br />
           levò le gambe et uscì de l’arcione,<br />
           e si trovò riversa in sul sabbione.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="66">
    <p>Più corto che quel salto era dua dita,<br />
           aviluppata rimanea col matto,<br />
           che con l’urto le avria tolta la vita;<br />
           ma gran ventura l’aiutò a quel tratto.<br />
           Cerchi pur, ch’altro furto le dia aita<br />
           d’un’altra bestia, come prima ha fatto;<br />
           che più non è per riaver mai questa<br />
           ch’inanzi al paladin l’arena pesta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="67">
    <p>Non dubitate già ch’ella non s’abbia<br />
           a provedere; e seguitiamo Orlando,<br />
           in cui non cessa l’impeto e la rabbia<br />
           perché si vada Angelica celando.<br />
           Segue la bestia per la nuda sabbia,<br />
           e se le vien più sempre approssimando:<br />
           già già la tocca, et ecco l’ha nel crine,<br />
           indi nel freno, e la ritiene al fine.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="68">
    <p>Con quella festa il paladin la piglia,<br />
           ch’un altro avrebbe fatto una donzella:<br />
           le rassetta le redine e la briglia,<br />
           e spicca un salto et entra ne la sella;<br />
           e correndo la caccia molte miglia,<br />
           senza riposo, in questa parte e in quella:<br />
           mai non le leva né sella né freno,<br />
           né le lascia gustare erba né fieno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="69">
    <p>Volendosi cacciare oltre una fossa,<br />
           sozzopra se ne va con la cavalla.<br />
           Non nocque a lui, né sentì la percossa;<br />
           ma nel fondo la misera si spalla.<br />
           Non vede Orlando come trar la possa;<br />
           e finalmente se l’arreca in spalla,<br />
           e su ritorna, e va con tutto il carco,<br />
           quanto in tre volte non trarrebbe un arco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="70">
    <p>Sentendo poi che gli gravava troppo,<br />
           la pose in terra, e volea trarla a mano.<br />
           Ella il seguia con passo lento e zoppo;<br />
           dicea Orlando: – Camina! – e dicea invano.<br />
           Se l’avesse seguito di galoppo,<br />
           assai non era al desiderio insano.<br />
           Al fin dal capo le levò il capestro,<br />
           e dietro la legò sopra il piè destro;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="71">
    <p>e così la strascina, e la conforta<br />
           che lo potrà seguir con maggior agio.<br />
           Qual leva il pelo, e quale il cuoio porta,<br />
           dei sassi ch’eran nel camin malvagio.<br />
           La mal condotta bestia restò morta<br />
           finalmente di strazio e di disagio.<br />
           Orlando non le pensa e non la guarda,<br />
           e via correndo il suo camin non tarda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="72">
    <p>Di trarla, anco che morta, non rimase,<br />
           continoando il corso ad occidente;<br />
           e tuttavia saccheggia ville e case,<br />
           se bisogno di cibo aver si sente;<br />
           e frutte e carne e pan, pur ch’egli invase,<br />
           rapisce; et usa forza ad ogni gente:<br />
           qual lascia morto, e qual storpiato lassa;<br />
           poco si ferma, e sempre inanzi passa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="73">
    <p>Avrebbe così fatto, o poco manco,<br />
           alla sua donna, se non s’ascondea;<br />
           perché non discernea il nero dal bianco,<br />
           e di giovar, nocendo, si credea.<br />
           Deh, maledetto sia l’annello et anco<br />
           il cavallier che dato le l’avea!<br />
           che se non era, avrebbe Orlando fatto<br />
           di sé vendetta e di mill’altri a un tratto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="74">
    <p>Né questa sola ma fosser pur state<br />
           in man d’Orlando quante oggi ne sono;<br />
           ch’ad ogni modo tutte sono ingrate,<br />
           né si trova tra loro oncia di buono.<br />
           Ma prima che le corde rallentate<br />
           al canto disugual rendano il suono,<br />
           fia meglio differirlo a un’altra volta,<br />
           acciò men sia noioso a chi l’ascolta.<br />
  </div>
</div>

<script>
  document.querySelectorAll('.annotated').forEach(function(el) {
    const tooltip = document.createElement('div');
    tooltip.className = 'tooltip';
    tooltip.innerText = el.dataset.annotation;
    el.appendChild(tooltip);

    el.addEventListener('mouseenter', function() {
      tooltip.style.display = 'block';
      const rect = el.getBoundingClientRect();
      tooltip.style.left = (el.offsetWidth / 2) + 'px';
      tooltip.style.top = '1.5em';
    });

    el.addEventListener('mouseleave', function() {
      tooltip.style.display = 'none';
    });
  });
</script>

</body>
</html>

