<!DOCTYPE html>
<html lang="it">
<head>
<meta charset="UTF-8">
<title>Annotated Orlando Furioso</title>
<style>
  body {
    font-family: "Garamond", "Georgia", serif;
    line-height: 1.6;
    margin: 2em auto;
    max-width: 900px;
    counter-reset: octave;
  }

  .octave-wrapper {
    display: flex;
    align-items: flex-start;
    margin-bottom: 1.8em;
  }

  .margin-note {
    flex: 0 0 180px;         /* width of margin column */
    font-size: 0.9em;
    color: #666;
    padding-right: 1em;
    border-right: 1px solid #ddd;
    margin-right: 1em;
  }

  .octave {
    flex: 1;
    counter-increment: octave;
  }

  .octave::before {
    content: "Ottava " counter(octave);
    display: block;
    font-weight: bold;
    color: #444;
    margin-bottom: 0.3em;
  }

  .annotated {
    color: #0044cc;
    cursor: pointer;
    position: relative;
  }

  /* tooltip styling */
  .tooltip {
    position: absolute;
    background: #fff8c6;
    border: 1px solid #e0d97a;
    padding: 6px 10px;
    border-radius: 6px;
    box-shadow: 1px 2px 6px rgba(0, 0, 0, 0.2);
    font-size: 0.9em;
    width: 250px;
    max-width: 500px;
    z-index: 100;
    display: none;
    white-space: normal; /* allows wrapping */

  }
</style>
</head>
<body>
<table>
<tr><td><h1><center>Orlando Furioso: Canto XI (annotato)</center></h1></td></tr>
<td><br></td>
<tr><td><table>
<tr><td align="left"><h2><a href="orlando-10.html">Prev. (Canto X)</a></h2></td><td align="right"><h2><a href="orlando-12.html">Next. (Canto XII)</h2></a></td></tr>
</table></td></tr>
</table>
  </div>
</div>

<div class="octave-wrapper">
  <div class="margin-note">

  </div>  <div class="octave" number="1">
    <p>Quantunque debil freno a mezzo il corso<br />
         animoso destrier spesso raccolga,<br />
         raro è però che di ragione il morso<br />
         libidinosa furia a dietro volga,<br />
         quando il piacere ha in pronto; a guisa d’orso<br />
         che dal mel non sì tosto si distolga,<br />
         poi che gli n’è venuto odore al naso,<br />
         o qualche stilla ne gustò sul vaso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="2">
    <p>Qual raggion fia che ’l buon Ruggier raffrene,<br />
         sì che non voglia ora pigliar diletto<br />
         d’Angelica gentil che nuda tiene<br />
         nel solitario e commodo boschetto?<br />
         Di Bradamante più non gli soviene,<br />
         che tanto aver solea fissa nel petto:<br />
         e se gli ne sovien pur come prima,<br />
         pazzo è se questa ancor non prezza e stima;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="3">
    <p>con la qual non saria stato quel crudo<br />
         Zenocrate di lui più continente.<br />
         Gittato avea Ruggier l’asta e lo scudo,<br />
         e si trae l’altre arme impaziente;<br />
         quando abbassando pel bel corpo ignudo<br />
         la donna gli occhi vergognosamente,<br />
         si vide in dito il prezioso annello<br />
         che già le tolse ad Albracca Brunello.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="4">
    <p>Questo è l’annel ch’ella portò già in Francia<br />
         la prima volta che fe’ quel camino<br />
         col fratel suo, che v’arrecò la lancia,<br />
         la qual fu poi d’Astolfo paladino.<br />
         Con questo fe’ gl’incanti uscire in ciancia<br />
         di Malagigi al petron di Merlino;<br />
         con questo Orlando et altri una matina<br />
         tolse di servitù di Dragontina;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="5">
    <p>con questo uscì invisibil de la torre<br />
         dove l’avea richiusa un vecchio rio.<br />
         A che voglio io tutte sue prove accorre,<br />
         se le sapete voi così come io?<br />
         Brunel sin nel giron lel venne a torre;<br />
         ch’Agramante d’averlo ebbe disio.<br />
         Da indi in qua sempre Fortuna a sdegno<br />
         ebbe costei, fin che le tolse il regno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="6">
    <p>Or che sel vede, come ho detto, in mano,<br />
         sì di stupore e d’allegrezza è piena,<br />
         che quasi dubbia di sognarsi invano,<br />
         agli occhi, alla man sua dà fede a pena.<br />
         Del dito se lo leva, e a mano a mano<br />
         sel chiude in bocca: e in men che non balena,<br />
         così dagli occhi di Ruggier si cela,<br />
         come fa il sol quando la nube il vela.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="7">
    <p>Ruggier pur d’ogn’intorno riguardava,<br />
         e s’aggirava a cerco come un matto;<br />
         ma poi che de l’annel si ricordava,<br />
         scornato vi rimase e stupefatto:<br />
         e la sua inavvertenza bestemiava,<br />
         e la donna accusava di quello atto<br />
         ingrato e discortese, che renduto<br />
         in ricompensa gli era del suo aiuto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="8">
    <p>– Ingrata damigella, è questo quello<br />
         guiderdone, – dicea – che tu mi rendi?<br />
         che più tosto involar vogli l’annello,<br />
         ch’averlo in don. Perché da me nol prendi?<br />
         Non pur quel, ma lo scudo e il destrier snello<br />
         e me ti dono, e come vuoi mi spendi;<br />
         sol che ’l bel viso tuo non mi nascondi.<br />
         Io so, crudel, che m’odi, e non rispondi. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="9">
    <p>Così dicendo, intorno alla fontana<br />
         brancolando n’andava come cieco.<br />
         Oh quante volte abbracciò l’aria vana,<br />
         sperando la donzella abbracciar seco!<br />
         Quella, che s’era già fatta lontana,<br />
         mai non cessò d’andar, che giunse a un speco<br />
         che sotto un monte era capace e grande,<br />
         dove al bisogno suo trovò vivande.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="10">
    <p>Quivi un vecchio pastor, che di cavalle<br />
         un grande armento avea, facea soggiorno.<br />
         Le iumente pascean giù per la valle<br />
         le tenere erbe ai freschi rivi intorno.<br />
         Di qua di là da l’antro erano stalle,<br />
         dove fuggiano il sol del mezzo giorno.<br />
         Angelica quel dì lunga dimora<br />
         là dentro fece, e non fu vista ancora.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="11">
    <p>E circa il vespro, poi che rifrescossi,<br />
         e le fu aviso esser posata assai,<br />
         in certi drappi rozzi aviluppossi,<br />
         dissimil troppo ai portamenti gai,<br />
         che verdi, gialli, persi, azzurri e rossi<br />
         ebbe, e di quante foggie furon mai.<br />
         Non le può tor però tanto umil gonna,<br />
         che bella non rassembri e nobil donna.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="12">
    <p>Taccia chi loda Fillide, o Neera,<br />
         o Amarilli, o Galatea fugace;<br />
         che d’esse alcuna sì bella non era,<br />
         Titiro e Melibeo, con vostra pace.<br />
         La bella donna tra’ fuor de la schiera<br />
         de le iumente una che più le piace.<br />
         Allora allora se le fece inante<br />
         un pensier di tornarsene in Levante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="13">
    <p>Ruggiero intanto, poi ch’ebbe gran pezzo<br />
         indarno atteso s’ella si scopriva,<br />
         e che s’avide del suo error da sezzo;<br />
         che non era vicina e non l’udiva;<br />
         dove lasciato avea il cavallo, avezzo<br />
         in cielo e in terra, a rimontar veniva:<br />
         e ritrovò che s’avea tratto il morso,<br />
         e salia in aria a più libero corso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="14">
    <p>Fu grave e mala aggiunta all’altro danno<br />
         vedersi anco restar senza l’augello.<br />
         Questo, non men che ’l feminile inganno,<br />
         gli preme al cor, ma più che questo e quello,<br />
         gli preme e fa sentir noioso affanno<br />
         l’aver perduto il prezioso annello;<br />
         per le virtù non tanto ch’in lui sono,<br />
         quanto che fu de la sua donna dono.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="15">
    <p>Oltremodo dolente si ripose<br />
         indosso l’arme, e lo scudo alle spalle;<br />
         dal mar slungossi, e per le piaggie erbose<br />
         prese il camin verso una larga valle,<br />
         dove per mezzo all’alte selve ombrose<br />
         vide il più largo e ’l più segnato calle.<br />
         Non molto va, ch’a destra, ove più folta<br />
         è quella selva, un gran strepito ascolta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="16">
    <p>Strepito ascolta e spaventevol suono<br />
         d’arme percosse insieme; onde s’affretta<br />
         tra pianta e pianta: e truova dui, che sono<br />
         a gran battaglia in poca piazza e stretta.<br />
         Non s’hanno alcun riguardo né perdono,<br />
         per far, non so di che, dura vendetta.<br />
         L’uno è gigante, alla sembianza fiero;<br />
         ardito l’altro e franco cavalliero.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="17">
    <p>E questo con lo scudo e con la spada,<br />
         di qua di là saltando, si difende,<br />
         perché la mazza sopra non gli cada,<br />
         con che il gigante a due man sempre offende.<br />
         Giace morto il cavallo in su la strada.<br />
         Ruggier si ferma, e alla battaglia attende;<br />
         e tosto inchina l’animo, e disia<br />
         che vincitore il cavallier ne sia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="18">
    <p>Non che per questo gli dia alcuno aiuto;<br />
         ma si tira da parte, e sta a vedere.<br />
         Ecco col baston grave il più membruto<br />
         sopra l’elmo a due man del minor fere.<br />
         De la percossa è il cavallier caduto:<br />
         l’altro, che ’l vide attonito giacere,<br />
         per dargli morte l’elmo gli dislaccia;<br />
         e fa sì che Ruggier lo vede in faccia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="19">
    <p>Vede Ruggier de la sua dolce e bella<br />
         e carissima donna Bradamante<br />
         scoperto il viso; e lei vede esser quella<br />
         a cui dar morte vuol l’empio gigante:<br />
         sì che a battaglia subito l’appella,<br />
         e con la spada nuda si fa inante:<br />
         ma quel, che nuova pugna non attende,<br />
         la donna tramortita in braccio prende;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="20">
    <p>e se l’arreca in spalla, e via la porta,<br />
         come lupo talor piccolo agnello,<br />
         e l’aquila portar ne l’ugna torta<br />
         suole o colombo o simile altro augello.<br />
         Vede Ruggier quanto il suo aiuto importa,<br />
         e vien correndo a più poter; ma quello<br />
         con tanta fretta i lunghi passi mena,<br />
         che con gli occhi Ruggier lo segue a pena.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="21">
    <p>Così correndo l’uno, e seguitando<br />
         l’altro, per un sentiero ombroso e fosco,<br />
         che sempre si venia più dilatando,<br />
         in un gran prato uscir fuor di quel bosco.<br />
         Non più di questo; ch’io ritorno a Orlando,<br />
         che ’l fulgur che portò già il re Cimosco,<br />
         avea gittato in mar nel maggior fondo,<br />
         acciò mai più non si trovasse al mondo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="22">
    <p>Ma poco ci giovò: che ’l nimico empio<br />
         de l’umana natura, il qual del telo<br />
         fu l’inventor, ch’ebbe da quel l’esempio,<br />
         ch’apre le nubi e in terra vien dal cielo;<br />
         con quasi non minor di quello scempio<br />
         che ci diè quando Eva ingannò col melo,<br />
         lo fece ritrovar da un negromante,<br />
         al tempo de’ nostri avi, o poco inante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="23">
    <p>La machina infernal, di più di cento<br />
         passi d’acqua ove ste’ ascosa molt’anni,<br />
         al sommo tratta per incantamento,<br />
         prima portata fu tra gli Alamanni;<br />
         li quali uno et un altro esperimento<br />
         facendone, e il demonio a’ nostri danni<br />
         assuttigliando lor via più la mente,<br />
         ne ritrovaro l’uso finalmente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="24">
    <p>Italia e Francia e tutte l’altre bande<br />
         del mondo han poi la crudele arte appresa.<br />
         Alcuno il bronzo in cave forme spande,<br />
         che liquefatto ha la fornace accesa;<br />
         bugia altri il ferro; e chi picciol, chi grande<br />
         il vaso forma, che più e meno pesa:<br />
         e qual bombarda e qual nomina scoppio,<br />
         qual semplice cannon, qual cannon doppio;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="25">
    <p>qual sagra, qual falcon, qual colubrina<br />
         sento nomar, come al suo autor più agrada;<br />
         che ’l ferro spezza, e i marmi apre e ruina,<br />
         e ovunque passa si fa dar la strada.<br />
         Rendi, miser soldato, alla fucina<br />
         pur tutte l’arme c’hai, fin alla spada;<br />
         e in spalla un scoppio o un arcobugio prendi;<br />
         che senza, io so, non toccherai stipendi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="26">
    <p>Come trovasti, o scelerata e brutta<br />
         invenzion, mai loco in uman core?<br />
         Per te la militar gloria è distrutta,<br />
         per te il mestier de l’arme è senza onore;<br />
         per te è il valore e la virtù ridutta,<br />
         che spesso par del buono il rio migliore:<br />
         non più la gagliardia, non più l’ardire<br />
         per te può in campo al paragon venire.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="27">
    <p>Per te son giti et anderan sotterra<br />
         tanti signori e cavallieri tanti,<br />
         prima che sia finita questa guerra,<br />
         che ’l mondo, ma più Italia, ha messo in pianti;<br />
         che s’io v’ho detto, il detto mio non erra,<br />
         che ben fu il più crudele e il più di quanti<br />
         mai furo al mondo ingegni empii e maligni,<br />
         ch’imaginò sì abominosi ordigni.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="28">
    <p>E crederò che Dio, perché vendetta<br />
         ne sia in eterno, nel profondo chiuda<br />
         del cieco abisso quella maladetta<br />
         anima, appresso al maladetto Giuda.<br />
         Ma seguitiamo il cavallier ch’in fretta<br />
         brama trovarsi all’isola d’Ebuda,<br />
         dove le belle donne e delicate<br />
         son per vivanda a un marin mostro date.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="29">
    <p>Ma quanto avea più fretta il paladino,<br />
         tanto parea che men l’avesse il vento.<br />
         Spiri o dal lato destro o dal mancino,<br />
         e ne le poppe, sempre è così lento,<br />
         che si può far con lui poco camino;<br />
         e rimanea talvolta in tutto spento:<br />
         soffia talor sì averso, che gli è forza<br />
         di tornare, o d’ir girando all’orza.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="30">
    <p>Fu volontà di Dio che non venisse<br />
         prima che ’l re d’Ibernia in quella parte,<br />
         acciò con più facilità seguisse<br />
         quel ch’udir vi farò fra poche carte.<br />
         Sopra l’isola sorti, Orlando disse<br />
         al suo nochiero: – Or qui potrai fermarte,<br />
         e ’l battel darmi; che portar mi voglio<br />
         senz’altra compagnia sopra lo scoglio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="31">
    <p>E voglio la maggior gomona meco,<br />
         e l’ancora maggior ch’abbi sul legno:<br />
         io ti farò veder perché l’arreco,<br />
         se con quel mostro ad affrontar mi vegno. –<br />
         Gittar fe’ in mare il palischermo seco,<br />
         con tutto quel ch’era atto al suo disegno.<br />
         Tutte l’arme lasciò, fuor che la spada;<br />
         e ver lo scoglio, sol, prese la strada.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="32">
    <p>Si tira i remi al petto, e tien le spalle<br />
         volte alla parte ove discender vuole;<br />
         a guisa che del mare o de la valle<br />
         uscendo al lito, il salso granchio suole.<br />
         Era ne l’ora che le chiome gialle<br />
         la bella Aurora avea spiegate al Sole,<br />
         mezzo scoperto ancora e mezzo ascoso,<br />
         non senza sdegno di Titon geloso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="33">
    <p>Fattosi appresso al nudo scoglio, quanto<br />
         potria gagliarda man gittare un sasso,<br />
         gli pare udire e non udire un pianto;<br />
         sì all’orecchie gli vien debole e lasso.<br />
         Tutto si volta sul sinistro canto;<br />
         e posto gli occhi appresso all’onde al basso,<br />
         vede una donna, nuda come nacque,<br />
         legata a un tronco; e i piè le bagnan l’acque.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="34">
    <p>Perché gli è ancor lontana, e perché china<br />
         la faccia tien, non ben chi sia discerne.<br />
         Tira in fretta ambi i remi, e s’avicina<br />
         con gran disio di più notizia averne.<br />
         Ma muggiar sente in questo la marina,<br />
         e rimbombar le selve e le caverne:<br />
         gonfiansi l’onde; et ecco il mostro appare,<br />
         che sotto il petto ha quasi ascoso il mare.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="35">
    <p>Come d’oscura valle umida ascende<br />
         nube di pioggia e di tempesta pregna,<br />
         che più che cieca notte si distende<br />
         per tutto ’l mondo, e par che ’l giorno spegna;<br />
         così nuota la fera, e del mar prende<br />
         tanto, che si può dir che tutto il tegna:<br />
         fremono l’onde. Orlando in sé raccolto,<br />
         la mira altier, né cangia cor né volto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="36">
    <p>E come quel ch’avea il pensier ben fermo<br />
         di quanto volea far, si mosse ratto;<br />
         e perché alla donzella essere schermo,<br />
         e la fera assalir potesse a un tratto,<br />
         entrò fra l’orca e lei col palischermo,<br />
         nel fodero lasciando il brando piatto:<br />
         l’ancora con la gomona in man prese;<br />
         poi con gran cor l’orribil mostro attese.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="37">
    <p>Tosto che l’orca s’accostò, e scoperse<br />
         nel schifo Orlando con poco intervallo,<br />
         per ingiottirlo tanta bocca aperse,<br />
         ch’entrato un uomo vi saria a cavallo.<br />
         Si spinse Orlando inanzi, e se gl’immerse<br />
         con quella ancora in gola, e s’io non fallo,<br />
         col battello anco; e l’ancora attaccolle<br />
         e nel palato e ne la lingua molle:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="38">
    <p>sì che né più si puon calar di sopra,<br />
         né alzar di sotto le mascelle orrende.<br />
         Così chi ne le mine il ferro adopra,<br />
         la terra, ovunque si fa via, suspende,<br />
         che subita ruina non lo cuopra,<br />
         mentre mal cauto al suo lavoro intende.<br />
         Da un amo all’altro l’ancora è tanto alta,<br />
         che non v’arriva Orlando, se non salta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="39">
    <p>Messo il puntello, e fattosi sicuro<br />
         che ’l mostro più serrar non può la bocca,<br />
         stringe la spada, e per quel antro oscuro<br />
         di qua e di là con tagli e punte tocca.<br />
         Come si può, poi che son dentro al muro<br />
         giunti i nimici, ben difender rocca;<br />
         così difender l’orca si potea<br />
         dal paladin che ne la gola avea.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="40">
    <p>Dal dolor vinta, or sopra il mar si lancia,<br />
         e mostra i fianchi e le scagliose schene;<br />
         or dentro vi s’attuffa, e con la pancia<br />
         muove dal fondo e fa salir l’arene.<br />
         Sentendo l’acqua il cavallier di Francia,<br />
         che troppo abonda, a nuoto fuor ne viene;<br />
         lascia l’ancora fitta, e in mano prende<br />
         la fune che da l’ancora depende.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="41">
    <p>E con quella ne vien nuotando in fretta<br />
         verso lo scoglio; ove fermato il piede,<br />
         tira l’ancora a sé, ch’in bocca stretta<br />
         con le due punte il brutto mostro fiede.<br />
         L’orca a seguire il canape è constretta<br />
         da quella forza ch’ogni forza eccede,<br />
         da quella forza che più in una scossa<br />
         tira, ch’in dieci un argano far possa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="42">
    <p>Come toro salvatico ch’al corno<br />
         gittar si senta un improviso laccio,<br />
         salta di qua di là, s’aggira intorno,<br />
         si colca e lieva, e non può uscir d’impaccio;<br />
         così fuor del suo antico almo soggiorno<br />
         l’orca tratta per forza di quel braccio,<br />
         con mille guizzi e mille strane ruote<br />
         segue la fune, e scior non se ne puote.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="43">
    <p>Di bocca il sangue in tanta copia fonde,<br />
         che questo oggi il mar Rosso si può dire,<br />
         dove in tal guisa ella percuote l’onde,<br />
         ch’insino al fondo le vedreste aprire;<br />
         et or ne bagna il cielo, e il lume asconde<br />
         del chiaro sol: tanto le fa salire.<br />
         Rimbombano al rumor ch’intorno s’ode<br />
         le selve, i monti e le lontane prode.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="44">
    <p>Fuor de la grotta il vecchio Proteo, quando<br />
         ode tanto rumor, sopra il mare esce;<br />
         e visto entrare e uscir de l’orca Orlando,<br />
         e al lito trar sì smisurato pesce,<br />
         fugge per l’alto occeano, obliando<br />
         lo sparso gregge: e sì il tumulto cresce,<br />
         che fatto al carro i suoi delfini porre,<br />
         quel dì Nettunno in Etiopia corre.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="45">
    <p>Con Melicerta in collo Ino piangendo,<br />
         e le Nereide coi capelli sparsi,<br />
         Glauci e Tritoni e gli altri, non sappiendo<br />
         dove, chi qua chi là van per salvarsi.<br />
         Orlando al lito trasse il pesce orrendo,<br />
         col qual non bisognò più affaticarsi;<br />
         che pel travaglio e per l’avuta pena,<br />
         prima morì, che fosse in su l’arena.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="46">
    <p>De l’isola non pochi erano corsi<br />
         a riguardar quella battaglia strana;<br />
         i quai da vana religion rimorsi,<br />
         così sant’opra riputar profana:<br />
         e dicean che sarebbe un nuovo torsi<br />
         Proteo nimico, e attizzar l’ira insana,<br />
         da farli porre il marin gregge in terra,<br />
         e tutta rinovar l’antica guerra;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="47">
    <p>e che meglio sarà di chieder pace<br />
         prima all’offeso dio, che peggio accada;<br />
         e questo si farà, quando l’audace<br />
         gittato in mare a placar Proteo vada.<br />
         Come dà fuoco l’una a l’altra face,<br />
         e tosto alluma tutta una contrada,<br />
         così d’un cor ne l’altro si difonde<br />
         l’ira ch’Orlando vuol gittar ne l’onde.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="48">
    <p>Chi d’una fromba e chi d’un arco armato,<br />
         chi d’asta, chi di spada, al lito scende;<br />
         e dinanzi e di dietro e d’ogni lato,<br />
         lontano e appresso, a più poter l’offende.<br />
         Di sì bestiale insulto e troppo ingrato<br />
         gran meraviglia il paladin si prende:<br />
         pel mostro ucciso ingiuria far si vede,<br />
         dove aver ne sperò gloria e mercede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="49">
    <p>Ma come l’orso suol, che per le fiere<br />
         menato sia da Rusci o da Lituani,<br />
         passando per la via, poco temere<br />
         l’importuno abbaiar di picciol cani,<br />
         che pur non se li degna di vedere;<br />
         così poco temea di quei villani<br />
         il paladin, che con un soffio solo<br />
         ne potrà fracassar tutto lo stuolo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="50">
    <p>E ben si fece far subito piazza<br />
         che lor si volse, e Durindana prese.<br />
         S’avea creduto quella gente pazza<br />
         che le dovesse far poche contese,<br />
         quando né indosso gli vedea corazza,<br />
         né scudo in braccio, né alcun altro arnese;<br />
         ma non sapea che dal capo alle piante<br />
         dura la pelle avea più che diamante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="51">
    <p>Quel che d’Orlando agli altri far non lece,<br />
         di far degli altri a lui già non è tolto.<br />
         Trenta n’uccise, e furo in tutto diece<br />
         botte, o se più, non le passò di molto.<br />
         Tosto intorno sgombrar l’arena fece;<br />
         e per slegar la donna era già volto,<br />
         quando nuovo tumulto e nuovo grido<br />
         fe’ risuonar da un’altra parte il lido.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="52">
    <p>Mentre avea il paladin da questa banda<br />
         così tenuto i barbari impediti,<br />
         eran senza contrasto quei d’Irlanda<br />
         da più parte ne l’isola saliti;<br />
         e spenta ogni pietà, strage nefanda<br />
         di quel popul facean per tutti i liti:<br />
         fosse iustizia, o fosse crudeltade,<br />
         né sesso riguardavano né etade.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="53">
    <p>Nessun ripar fan gl’isolani, o poco;<br />
         parte, ch’accolti son troppo improviso,<br />
         parte, che poca gente ha il picciol loco,<br />
         e quella poca è di nessuno aviso.<br />
         L’aver fu messo a sacco; messo fuoco<br />
         fu ne le case: il populo fu ucciso:<br />
         le mura fur tutte adeguate al suolo:<br />
         non fu lasciato vivo un capo solo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="54">
    <p>Orlando, come gli appertenga nulla<br />
         l’alto rumor, le stride e la ruina,<br />
         viene a colei che su la pietra brulla<br />
         avea da divorar l’orca marina.<br />
         Guarda, e gli par conoscer la fanciulla;<br />
         e più gli pare, e più che s’avicina:<br />
         gli pare Olimpia; et era Olimpia certo,<br />
         che di sua fede ebbe sì iniquo merto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="55">
    <p>Misera Olimpia! a cui dopo lo scorno<br />
         che gli fe’ Amore, anco Fortuna cruda<br />
         mandò i corsari (e fu il medesmo giorno),<br />
         che la portaro all’isola d’Ebuda.<br />
         Riconosce ella Orlando nel ritorno<br />
         che fa allo scoglio: ma perch’ella è nuda,<br />
         tien basso il capo; e non che non gli parli,<br />
         ma gli occhi non ardisce al viso alzarli.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="56">
    <p>Orlando domandò ch’iniqua sorte<br />
         l’avesse fatta all’isola venire<br />
         di là dove lasciata col consorte<br />
         lieta l’avea quanto si può più dire.<br />
         – Non so – disse ella – s’io v’ho, che la morte<br />
         voi mi schivaste, grazie a riferire,<br />
         o da dolermi che per voi non sia<br />
         oggi finita la miseria mia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="57">
    <p>Io v’ho da ringraziar ch’una maniera<br />
         di morir mi schivaste troppo enorme;<br />
         che troppo saria enorme, se la fera<br />
         nel brutto ventre avesse avuto a porme.<br />
         Ma già non vi ringrazio ch’io non pera;<br />
         che morte sol può di miseria torme:<br />
         ben vi ringrazierò, se da voi darmi<br />
         quella vedrò, che d’ogni duol può trarmi. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="58">
    <p>Poi con gran pianto seguitò, dicendo<br />
         come lo sposo suo l’avea tradita;<br />
         che la lasciò su l’isola dormendo,<br />
         donde ella poi fu dai corsar rapita.<br />
         E mentre ella parlava, rivolgendo<br />
         s’andava in quella guisa che scolpita<br />
         o dipinta è Diana ne la fonte,<br />
         che getta l’acqua ad Ateone in fronte;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="59">
    <p>che, quanto può, nasconde il petto e ’l ventre,<br />
         più liberal dei fianchi e de le rene.<br />
         Brama Orlando ch’in porto il suo legno entre;<br />
         che lei, che sciolta avea da le catene,<br />
         vorria coprir d’alcuna veste. Or mentre<br />
         ch’a questo è intento, Oberto sopraviene,<br />
         Oberto il re d’Ibernia, ch’avea inteso<br />
         che ’l marin mostro era sul lito steso;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="60">
    <p>e che nuotando un cavallier era ito<br />
         a porgli in gola un’ancora assai grave;<br />
         e che l’avea così tirato al lito,<br />
         come si suol tirar contr’acqua nave.<br />
         Oberto, per veder se riferito<br />
         colui da chi l’ha inteso, il vero gli have,<br />
         se ne vien quivi; e la sua gente intanto<br />
         arde e distrugge Ebuda in ogni canto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="61">
    <p>Il re d’Ibernia, ancor che fosse Orlando<br />
         di sangue tinto, e d’acqua molle e brutto,<br />
         brutto del sangue che si trasse quando<br />
         uscì de l’orca in ch’era entrato tutto,<br />
         pel conte l’andò pur raffigurando;<br />
         tanto più che ne l’animo avea indutto,<br />
         tosto che del valor sentì la nuova,<br />
         ch’altri ch’Orlando non faria tal pruova.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="62">
    <p>Lo conoscea, perch’era stato infante<br />
         d’onore in Francia, e se n’era partito<br />
         per pigliar la corona, l’anno inante,<br />
         del padre suo ch’era di vita uscito.<br />
         Tante volte veduto, e tante e tante<br />
         gli avea parlato, ch’era in infinito.<br />
         Lo corse ad abbracciare e a fargli festa,<br />
         trattasi la celata ch’avea in testa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="63">
    <p>Non meno Orlando di veder contento<br />
         si mostrò il re, che ’l re di veder lui.<br />
         Poi che furo a iterar l’abbracciamento<br />
         una o due volte tornati amendui,<br />
         narrò ad Oberto Orlando il tradimento<br />
         che fu fatto alla giovane, e da cui<br />
         fatto le fu; dal perfido Bireno,<br />
         che via d’ogn’altro lo dovea far meno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="64">
    <p>Le pruove gli narrò, che tante volte<br />
         ella d’amarlo dimostrato avea:<br />
         come i parenti e le sustanzie tolte<br />
         le furo, e al fin per lui morir volea;<br />
         e ch’esso testimonio era di molte,<br />
         e renderne buon conto ne potea.<br />
         Mentre parlava, i begli occhi sereni<br />
         de la donna di lagrime eran pieni.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="65">
    <p>Era il bel viso suo, quale esser suole<br />
         da primavera alcuna volta cielo<br />
         quando la pioggia cade, e a un tempo il sole<br />
         si sgombra intorno il nubiloso velo.<br />
         E come il rosignuol dolci carole<br />
         mena nei rami alor del verde stelo,<br />
         così alle belle lagrime le piume<br />
         si bagna Amore, e gode al chiaro lume.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="66">
    <p>E ne la face de’ begli occhi accende<br />
         l’aurato strale, e nel ruscello amorza;<br />
         che tra vermigli e bianchi fiori scende:<br />
         e temprato che l’ha, tira di forza<br />
         contra il garzon, che né scudo difende<br />
         né maglia doppia né ferigna scorza;<br />
         che mentre sta a mirar gli occhi e le chiome,<br />
         si sente il cor ferito, e non sa come.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="67">
    <p>Le bellezze d’Olimpia eran di quelle<br />
         che son più rare: e non la fronte sola,<br />
         gli occhi e le guancie e le chiome avea belle,<br />
         la bocca, il naso, gli omeri e la gola;<br />
         ma discendendo giù da le mammelle,<br />
         le parti che solea coprir la stola,<br />
         fur di tanta escellenzia, ch’anteporse<br />
         a quante n’avea il mondo potean forse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="68">
    <p>Vinceano di candor le nievi intatte,<br />
         et eran più ch’avorio a toccar molli:<br />
         le poppe ritondette parean latte<br />
         che fuor dei giunchi allora allora tolli.<br />
         Spazio fra lor tal discendea, qual fatte<br />
         esser veggian fra piccolini colli<br />
         l’ombrose valli, in sua stagione amene,<br />
         che ‘l verno abbia di nieve allora piene.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="69">
    <p>I rilevati fianchi e le belle anche,<br />
         e netto più che specchio il ventre piano,<br />
         pareano fatti, e quelle coscie bianche,<br />
         da Fidia a torno, o da più dotta mano.<br />
         Di quelle, parti debbovi dir anche<br />
         che pur celare ella bramava invano?<br />
         Dirò insomma ch’in lei dal capo al piede,<br />
         quant’esser può beltà, tutta si vede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="70">
    <p>Se fosse stata ne le valli Idee<br />
         vista dal pastor frigio, io non so quanto<br />
         Vener, se ben vincea quelle tre dee,<br />
         portato avesse di bellezza il vanto;<br />
         né forse ito saria ne le Amiclee<br />
         contrade esso a violar l’ospizio santo;<br />
         ma detto avria: – Con Menelao ti resta,<br />
         Elena, pur; ch’altra io non vo’ che questa. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="71">
    <p>E se fosse costei stata a Crotone,<br />
         quando Zeusi l’imagine far volse,<br />
         che por dovea nel tempio di Iunone,<br />
         e tante belle nude insieme accolse;<br />
         e che, per una farne in perfezione,<br />
         da chi una parte e da chi un’altra tolse:<br />
         non avea da torre altra che costei;<br />
         che tutte le bellezze erano in lei.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="72">
    <p>Io non credo che mai Bireno, nudo<br />
         vedesse quel bel corpo; ch’io son certo<br />
         che stato non saria mai così crudo,<br />
         che l’avesse lasciata in quel deserto.<br />
         Ch’Oberto se n’accende, io vi concludo,<br />
         tanto che ’l fuoco non può star coperto.<br />
         Si studia consolarla, e darle speme<br />
         ch’uscirà in bene il mal ch’ora la preme:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="73">
    <p>e le promette andar seco in Olanda;<br />
         né fin che ne lo stato la rimetta,<br />
         e ch’abbia fatto iusta e memoranda<br />
         di quel periuro e traditor vendetta,<br />
         non cessarà con ciò che possa Irlanda,<br />
         e lo farà quanto potrà più in fretta.<br />
         Cercare intanto in quelle case e in queste<br />
         facea di gonne e di feminee veste.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="74">
    <p>Bisogno non sarà, per trovar gonne,<br />
         ch’a cercar fuor de l’isola si mande;<br />
         ch’ogni dì se n’avea, da quelle donne<br />
         che de l’avido mostro eran vivande.<br />
         Non fe’ molto cercar, che ritrovonne<br />
         di varie foggie Oberto copia grande;<br />
         e fe’ vestir Olimpia, e ben gl’increbbe<br />
         non la poter vestir come vorrebbe.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="75">
    <p>Ma né sì bella seta o sì fin’oro<br />
         mai Fiorentini industri tesser fenno;<br />
         né chi ricama fece mai lavoro,<br />
         postovi tempo, diligenzia e senno,<br />
         che potesse a costui parer decoro,<br />
         se lo fesse Minerva o il dio di Lenno,<br />
         e degno di coprir sì belle membre,<br />
         che forza è ad or ad or se ne rimembre.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="76">
    <p>Per più rispetti il paladino molto<br />
         si dimostrò di questo amor contento:<br />
         ch’oltre che ’l re non lasciarebbe asciolto<br />
         Bireno andar di tanto tradimento,<br />
         sarebbe anch’esso per tal mezzo tolto<br />
         di grave e di noioso impedimento,<br />
         quivi non per Olimpia, ma venuto<br />
         per dar, se v’era, alla sua donna aiuto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="77">
    <p>Ch’ella non v’era si chiarì di corto,<br />
         ma già non si chiarì se v’era stata;<br />
         perché ogn’uomo ne l’isola era morto,<br />
         né un sol rimaso di sì gran brigata.<br />
         Il dì seguente si partir del porto,<br />
         e tutti insieme andaro in una armata.<br />
         Con loro andò in Irlanda il paladino;<br />
         che fu per gire in Francia il suo camino.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="78">
    <p>A pena un giorno si fermò in Irlanda;<br />
         non valser preghi a far che più vi stesse:<br />
         Amor, che dietro alla sua donna il manda,<br />
         di fermarvisi più non gli concesse.<br />
         Quindi si parte; e prima raccomanda<br />
         Olimpia al re, che servi le promesse:<br />
         ben che non bisognassi; che gli attenne<br />
         molto più che di far non si convenne.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="79">
    <p>Così fra pochi dì gente raccolse;<br />
         e fatto lega col re d’Inghilterra<br />
         e con l’altro di Scozia, gli ritolse<br />
         Olanda, e in Frisa non gli lasciò terra;<br />
         et a ribellione anco gli volse<br />
         la sua Selandia: e non finì la guerra,<br />
         che gli diè morte; né però fu tale<br />
         la pena, ch’al delitto andasse eguale.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="80">
    <p>Olimpia Oberto si pigliò per moglie,<br />
         e di contessa la fe’ gran regina.<br />
         Ma ritorniamo al paladin che scioglie<br />
         nel mar le vele, e notte e dì camina;<br />
         poi nel medesmo porto le raccoglie,<br />
         donde pria le spiegò ne la marina:<br />
         e sul suo Brigliadoro armato salse,<br />
         e lasciò dietro i venti e l’onde salse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="81">
    <p>Credo che ’l resto di quel verno cose<br />
         facesse degne di tenerne conto;<br />
         ma fur sin a quel tempo sì nascose,<br />
         che non è colpa mia s’or non le conto;<br />
         perché Orlando a far l’opre virtuose,<br />
         più che a narrarle poi, sempre era pronto:<br />
         né mai fu alcun de li suoi fatti espresso,<br />
         se non quando ebbe i testimonii appresso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="82">
    <p>Passò il resto del verno così cheto,<br />
         che di lui non si seppe cosa vera:<br />
         ma poi che ’l sol ne l’animal discreto<br />
         che portò Friso, illuminò la sfera,<br />
         e Zefiro tornò soave e lieto<br />
         a rimenar la dolce primavera;<br />
         d’Orlando usciron le mirabil prove<br />
         coi vaghi fiori e con l’erbette nuove.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="83">
    <p>Di piano in monte, e di campagna in lido,<br />
         pien di travaglio e di dolor ne gia;<br />
         quando all’entrar d’un bosco, un lungo grido,<br />
         un alto duol l’orecchie gli feria.<br />
         Spinge il cavallo, e piglia il brando fido,<br />
         e donde viene il suon, ratto s’invia:<br />
         ma diferisco un’altra volta a dire<br />
         quel che seguì, se mi vorrete udire.<br />
  </div>
</div>

<script>
  document.querySelectorAll('.annotated').forEach(function(el) {
    const tooltip = document.createElement('div');
    tooltip.className = 'tooltip';
    tooltip.innerText = el.dataset.annotation;
    el.appendChild(tooltip);

    el.addEventListener('mouseenter', function() {
      tooltip.style.display = 'block';
      const rect = el.getBoundingClientRect();
      tooltip.style.left = (el.offsetWidth / 2) + 'px';
      tooltip.style.top = '1.5em';
    });

    el.addEventListener('mouseleave', function() {
      tooltip.style.display = 'none';
    });
  });
</script>

</body>
</html>

