<!DOCTYPE html>
<html lang="it">
<head>
<meta charset="UTF-8">
<title>Annotated Orlando Furioso</title>
<style>
  body {
    font-family: "Garamond", "Georgia", serif;
    line-height: 1.6;
    margin: 2em auto;
    max-width: 900px;
    counter-reset: octave;
  }

  .octave-wrapper {
    display: flex;
    align-items: flex-start;
    margin-bottom: 1.8em;
  }

  .margin-note {
    flex: 0 0 180px;         /* width of margin column */
    font-size: 0.9em;
    color: #666;
    padding-right: 1em;
    border-right: 1px solid #ddd;
    margin-right: 1em;
  }

  .octave {
    flex: 1;
    counter-increment: octave;
  }

  .octave::before {
    content: "Ottava " counter(octave);
    display: block;
    font-weight: bold;
    color: #444;
    margin-bottom: 0.3em;
  }

  .annotated {
    color: #0044cc;
    cursor: pointer;
    position: relative;
  }

  /* tooltip styling */
  .tooltip {
    position: absolute;
    background: #fff8c6;
    border: 1px solid #e0d97a;
    padding: 6px 10px;
    border-radius: 6px;
    box-shadow: 1px 2px 6px rgba(0, 0, 0, 0.2);
    font-size: 0.9em;
    width: 250px;
    max-width: 500px;
    z-index: 100;
    display: none;
    white-space: normal; /* allows wrapping */

  }
</style>
</head>
<body>

<h1>Orlando Furioso: Canto II (annotato)</h1>
<h2>
<table>
<tr><td><a href="orlando-01.html">Prev. (Canto I)</a></td><td><a href="orlando-03.html">Next. (Canto III)</a></td></tr>
</table>
</h2>

  </div>
</div>

<div class="octave-wrapper">
  <div class="margin-note">
Love (Cupid) pays no attention to what we want. The who loves us, we feel nothing; the one who hates us, we desire.
  </div>  <div class="octave" number="1">
    <p>Ingiustissimo Amor, perché sì raro<br>
          corrispondenti fai nostri desiri?<br>
          onde, perfido, avvien che t’è sì caro<br>
          il discorde voler ch’in duo cor miri?<br>
          Gir non mi lasci al facil guado e chiaro,<br>
          e nel più cieco e maggior fondo tiri:<br>
          da chi disia il mio amor tu mi richiami,<br>
          e chi m’ha in odio vuoi ch’adori et ami.<br>
  </div>
</div>

<div class="octave-wrapper">
  <div class="margin-note">
The more Rinaldo loves Angelica, the more she despises him.
  </div>  <div class="octave" number="2">
    <p>Fai ch’a Rinaldo Angelica par bella,<br>
          quando esso a lei brutto e spiacevol pare:<br>
          quando le parea bello e l’amava ella,<br>
          egli odiò lei quanto si può più odiare.<br>
          Ora s’affligge indarno e si <span class="annotated" data-annotation="flagellare: 1) to whip, to flagellate; 2) to torment">flagella</span>;<br>
          così renduto ben gli è pare a pare:<br>
          ella l’ha in odio, e l’odio è di tal sorte,<br>
          che più tosto che lui vorria la morte.<br>
  </div>
</div>

<div class="octave-wrapper">
  <div class="margin-note">
Rinaldo to Sacripante: dismount from my horse and return Angelica!
  </div>  <div class="octave" number="3">
    <p>Rinaldo al Saracin con molto orgoglio<br>
          gridò: – Scendi, ladron, del mio cavallo!<br>
          Che mi sia tolto il mio, patir non soglio,<br>
          ma ben fo, a chi lo vuol, caro costallo:<br>
          e levar questa donna anco ti voglio;<br>
          che sarebbe a lasciartela gran fallo.<br>
          Sì perfetto destrier, donna sì degna<br>
          a un ladron non mi par che si convegna. –<br>
  </div>
</div>

<div class="octave-wrapper">
  <div class="margin-note">
Sacripante says Rinaldo lies, and they should fight to see who gets lady and horse.
  </div>  <div class="octave" number="4">
    <p>– Tu te ne menti che ladrone io sia: –<br>
          rispose il Saracin non meno altiero<br>
          – chi dicesse a te ladro, lo diria<br>
          (quanto io n’odo per fama) più con vero.<br>
          La pruova or si vedrà, chi di noi sia<br>
          più degno de la donna e del destriero;<br>
          ben che, quanto a lei, teco io mi convegna<br>
          che non è cosa al mondo altra sì degna. –<br>
  </div>
</div>

<div class="octave-wrapper">
  <div class="margin-note">
They come at each other like snarling dogs, gnashing their teeth.
  </div>  <div class="octave" number="5">
    <p>Come soglion talor duo can mordenti,<br>
          o per invidia o per altro odio mossi,<br>
          avicinarsi <span class="annotated" data-annotation="digrignare: to grind, gnash ones teeth">digrignando</span> i denti,<br>
          con occhi bieci e più che bracia rossi;<br>
          indi a’ morsi venir, di rabbia ardenti,<br>
          con aspri ringhi e ribuffati dossi:<br>
          così alle spade e dai gridi e da l’onte<br>
          venne il Circasso e quel di Chiaramonte.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="6">
    <p>A piedi è l’un, l’altro a cavallo: or quale<br>
          credete ch’abbia il Saracin vantaggio?<br>
          Né ve n’ha però alcun; che così vale<br>
          forse ancor men ch’uno inesperto paggio;<br>
          che ’l destrier per instinto naturale<br>
          non volea fare al suo signore oltraggio:<br>
          né con man né con spron potea il Circasso<br>
          farlo a voluntà sua muover mai passo.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="7">
    <p>Quando crede cacciarlo, egli s’arresta;<br>
          e se tener lo vuole, o corre o trotta:<br>
          poi sotto il petto si caccia la testa,<br>
          giuoca di schiene, e mena calci in frotta.<br>
          Vedendo il Saracin ch’a domar questa<br>
          bestia superba era mal tempo allotta,<br>
          ferma le man sul primo arcione e s’alza,<br>
          e dal sinistro fianco in piede sbalza.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="8">
    <p>Sciolto che fu il pagan con leggier salto<br>
          da l’ostinata furia di Baiardo,<br>
          si vide cominciar ben degno assalto<br>
          d’un par di cavallier tanto gagliardo.<br>
          Suona l’un brando e l’altro, or basso or alto:<br>
          il martel di Vulcano era più tardo<br>
          ne la spelunca affumicata, dove<br>
          battea all’incude i folgori di Giove.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="9">
    <p>Fanno or con lunghi, ora con finti e scarsi<br>
          colpi veder che mastri son del giuoco:<br>
          or li vedi ire altieri, or rannicchiarsi,<br>
          ora coprirsi, ora mostrarsi un poco,<br>
          ora crescere inanzi, ora ritrarsi,<br>
          ribatter colpi e spesso lor dar loco,<br>
          girarsi intorno; e donde l’uno cede,<br>
          l’altro aver posto immantinente il piede.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="10">
    <p>Ecco Rinaldo con la spada adosso<br>
          a Sacripante tutto s’abbandona;<br>
          e quel porge lo scudo, ch’era d’osso,<br>
          con la piastra d’acciar temprata e buona.<br>
          Taglial Fusberta, ancor che molto grosso:<br>
          ne geme la foresta e ne risuona.<br>
          L’osso e l’acciar ne va che par di ghiaccio,<br>
          e lascia al Saracin stordito il braccio.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="11">
    <p>Quando vide la timida donzella<br>
          dal fiero colpo uscir tanta ruina,<br>
          per gran timor cangiò la faccia bella,<br>
          qual il reo ch’al supplicio s’avvicina;<br>
          né le par che vi sia da tardar, s’ella<br>
          non vuol di quel Rinaldo esser rapina,<br>
          di quel Rinaldo ch’ella tanto odiava,<br>
          quanto esso lei miseramente amava.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="12">
    <p>Volta il cavallo, e ne la selva folta<br>
          lo caccia per un aspro e stretto calle:<br>
          e spesso il viso smorto a dietro volta;<br>
          che le par che Rinaldo abbia alle spalle.<br>
          Fuggendo non avea fatto via molta,<br>
          che scontrò un eremita in una valle,<br>
          ch’avea lunga la barba a mezzo il petto,<br>
          devoto e venerabile d’aspetto.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="13">
    <p>Dagli anni e dal digiuno attenuato,<br>
          sopra un lento asinel se ne veniva;<br>
          e parea, più ch’alcun fosse mai stato,<br>
          di conscienza scrupolosa e schiva.<br>
          Come egli vide il viso delicato<br>
          de la donzella che sopra gli arriva,<br>
          debil quantunque e mal gagliarda fosse,<br>
          tutta per carità se gli commosse.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="14">
    <p>La donna al <span class="annotated" data-annotation="">fraticel</span>fraticel chiede la via<br>
          che la conduca ad un porto di mare,<br>
          perché levar di Francia si vorria<br>
          per non udir Rinaldo nominare.<br>
          Il frate, che sapea <span class="annotated" data-annotation="Nf: necromancy">negromanzia</span><br>
          non cessa la donzella confortare<br>
          che presto la trarrà d’ogni periglio;<br>
          et ad una sua tasca diè di piglio.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="15">
    <p>Trassene un libro, e mostrò grande effetto;<br>
          che legger non finì la prima faccia,<br>
          ch’uscir fa un spirto in forma di valletto,<br>
          e gli commanda quanto vuol ch’el faccia.<br>
          Quel se ne va, da la scrittura astretto,<br>
          dove i dui cavallieri a faccia a faccia<br>
          eran nel bosco, e non stavano al <span class="annotated" data-annotation="shade (dial. toscano)">rezzo</span>;<br>
          fra’ quali entrò con grande audacia in mezzo.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="16">
    <p>– Per cortesia, – disse – un di voi mi mostre,<br>
          quando anco uccida l’altro, che gli vaglia:<br>
          che merto avrete alle fatiche vostre,<br>
          finita che tra voi sia la battaglia,<br>
          se ’l conte Orlando, senza liti o giostre,<br>
          e senza pur aver rotta una maglia,<br>
          verso Parigi mena la donzella<br>
          che v’ha condotti a questa pugna fella?<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="17">
    <p>Vicino un miglio ho ritrovato Orlando<br>
          che ne va con Angelica a Parigi,<br>
          di voi ridendo insieme, e motteggiando<br>
          che senza frutto alcun siate in litigi.<br>
          Il meglio forse vi sarebbe, or quando<br>
          non son più lungi, a seguir lor vestigi;<br>
          che s’in Parigi Orlando la può avere,<br>
          non ve la lascia mai più rivedere. –<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="18">
    <p>Veduto avreste i cavallier turbarsi<br>
          a quel annunzio, e mesti e <span class="annotated" data-annotation="amazed">sbigottiti</span>,<br>
          senza occhi e senza mente nominarsi,<br>
          che gli avesse il rival così scherniti;<br>
          ma il buon Rinaldo al suo cavallo trarsi<br>
          con sospir che parean del fuoco usciti,<br>
          e giurar per isdegno e per furore,<br>
          se giungea Orlando, di cavargli il core.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="19">
    <p>E dove aspetta il suo Baiardo, passa,<br>
          e sopra vi si lancia, e via galoppa,<br>
          né al cavallier, ch’a piè nel bosco lassa,<br>
          pur dice a Dio, non che lo ’nviti in groppa.<br>
          L’animoso cavallo urta e fracassa,<br>
          punto dal suo signor, ciò ch’egli ’ntoppa:<br>
          non ponno fosse o fiumi o sassi o spine<br>
          far che dal corso il corridor decline.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="20">
    <p>Signor, non voglio che vi paia strano<br>
          se Rinaldo or sì tosto il destrier piglia,<br>
          che già più giorni ha seguitato invano,<br>
          né gli ha possuto mai toccar la briglia.<br>
          Fece il destrier, ch’avea intelletto umano,<br>
          non per vizio seguirsi tante miglia,<br>
          ma per guidar dove la donna giva,<br>
          il suo signor, da chi bramar l’udiva.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="21">
    <p>Quando ella si fuggì dal padiglione,<br>
          la vide et appostolla il buon destriero,<br>
          che si trovava aver voto l’arcione,<br>
          però che n’era sceso il cavalliero<br>
          per combatter di par con un barone,<br>
          che men di lui non era in arme fiero;<br>
          poi ne seguitò l’orme di lontano,<br>
          bramoso porla al suo signore in mano.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="22">
    <p>Bramoso di ritrarlo ove fosse ella,<br>
          per la gran selva inanzi se gli messe;<br>
          né lo volea lasciar montare in sella,<br>
          perché ad altro camin non lo volgesse.<br>
          Per lui trovò Rinaldo la donzella<br>
          una e due volte, e mai non gli successe,<br>
          che fu da Ferraù prima impedito,<br>
          poi dal Circasso, come avete udito.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="23">
    <p>Ora al demonio che mostrò a Rinaldo<br>
          de la donzella li falsi vestigi,<br>
          credette Baiardo anco, e stette saldo<br>
          e mansueto ai soliti servigi.<br>
          Rinaldo il caccia, d’ira e d’amor caldo,<br>
          a tutta briglia, e sempre inver Parigi;<br>
          e vola tanto col disio, che lento,<br>
          non ch’un destrier, ma gli parrebbe il vento.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="24">
    <p>La notte a pena di seguir rimane,<br>
          per affrontarsi col signor d’Anglante:<br>
          tanto ha creduto alle parole vane<br>
          del messaggier del cauto negromante.<br>
          Non cessa cavalcar sera e dimane,<br>
          che si vede apparir la terra avante,<br>
          dove re Carlo, rotto e mal condutto,<br>
          con le reliquie sue s’era ridutto:<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="25">
    <p>e perché dal re d’Africa battaglia<br>
          et assedio v’aspetta, usa gran cura<br>
          a raccor buona gente e vettovaglia,<br>
          far cavamenti e riparar le mura.<br>
          Ciò ch’a difesa spera che gli vaglia,<br>
          senza gran diferir, tutto procura:<br>
          pensa mandare in Inghilterra, e trarne<br>
          gente onde possa un novo campo farne;<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="26">
    <p>che vuole uscir di nuovo alla campagna,<br>
          e ritentar la sorte de la guerra.<br>
          Spaccia Rinaldo subito in Bretagna,<br>
          Bretagna che fu poi detta Inghilterra.<br>
          Ben de l’andata il paladin si lagna:<br>
          non ch’abbia così in odio quella terra;<br>
          ma perché Carlo il manda allora allora,<br>
          né pur lo lascia un giorno far dimora.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="27">
    <p>Rinaldo mai di ciò non fece meno<br>
          volentier cosa; poi che fu distolto<br>
          di gir cercando il bel viso sereno<br>
          che gli avea il cor di mezzo il petto tolto:<br>
          ma, per ubidir Carlo, <span class="annotated" data-annotation="nonetheless">nondimeno</span><br>
          a quella via si fu subito volto,<br>
          et a Calesse in poche ore trovossi;<br>
          e giunto, il dì medesimo imbarcossi.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="28">
    <p>Contra la voluntà d’ogni nocchiero,<br>
          pel gran desir che di tornare avea,<br>
          entrò nel mar ch’era turbato e fiero,<br>
          e gran procella minacciar parea.<br>
          Il Vento si sdegnò, che da l’altiero<br>
          sprezzar si vide; e con tempesta rea<br>
          sollevò il mar intorno, e con tal rabbia,<br>
          che gli mandò a bagnar sino alla gabbia.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="29">
    <p>Calano tosto i marinari accorti<br>
          le maggior vele, e pensano dar volta,<br>
          e ritornar ne li medesmi porti<br>
          donde in mal punto avean la nave sciolta.<br>
          – Non convien – dice il Vento – ch’io comporti<br>
          tanta licenzia che v’avete tolta; –<br>
          e soffia e grida e naufragio minaccia,<br>
          s’altrove van, che dove egli li caccia.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="30">
    <p>Or a poppa, or all’orza hann’il crudele,<br>
          che mai non cessa, e vien più ognor crescendo;<br>
          essi di qua di là con umil vele<br>
          vansi aggirando, e l’alto mar scorrendo.<br>
          Ma perché varie fila a varie tele<br>
          uopo mi son, che tutte ordire intendo,<br>
          lascio Rinaldo e l’agitata prua,<br>
          e torno a dir di Bradamante sua.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="31">
    <p>Io parlo di quella inclita donzella,<br>
          per cui re Sacripante in terra giacque,<br>
          che di questo signor degna sorella,<br>
          del duca Amone e di Beatrice nacque.<br>
          La gran possanza e il molto ardir di quella<br>
          non meno a Carlo e tutta Francia piacque<br>
          (che più d’un paragon ne vide saldo),<br>
          che ’l lodato valor del buon Rinaldo.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="32">
    <p>La donna amata fu da un cavalliero<br>
          che d’Africa passò col re Agramante,<br>
          che partorì del seme di Ruggiero<br>
          la disperata figlia d’Agolante:<br>
          e costei, che né d’orso né di fiero<br>
          leone uscì, non sdegnò tal amante;<br>
          ben che concesso, fuor che vedersi una<br>
          volta e parlarsi, non ha lor Fortuna.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="33">
    <p>Quindi cercando Bradamante gia<br>
          l’amante suo, ch’avea nome dal padre,<br>
          così sicura senza compagnia,<br>
          come avesse in sua guardia mille squadre:<br>
          e fatto ch’ebbe il re di Circassia<br>
          battere il volto de l’antiqua madre,<br>
          traversò un bosco, e dopo il bosco un monte,<br>
          tanto che giunse ad una bella fonte.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="34">
    <p>La fonte discorrea per mezzo un prato,<br>
          d’arbori antiqui e di bell’ombre adorno,<br>
          ch’i viandanti col mormorio grato<br>
          a ber invita e a far seco soggiorno:<br>
          un culto monticel dal manco lato<br>
          le difende il calor del mezzo giorno.<br>
          Quivi, come i begli occhi prima torse,<br>
          d’un cavallier la giovane s’accorse;<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="35">
    <p>d’un cavallier, ch’all’ombra d’un boschetto,<br>
          nel margin verde e bianco e rosso e giallo<br>
          sedea pensoso, tacito e soletto<br>
          sopra quel chiaro e liquido cristallo.<br>
          Lo scudo non lontan pende e l’elmetto<br>
          dal faggio, ove legato era il cavallo;<br>
          et avea gli occhi molli e ’l viso basso,<br>
          e si mostrava addolorato e lasso.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="36">
    <p>Questo disir, ch’a tutti sta nel core,<br>
          de’ fatti altrui sempre cercar novella,<br>
          fece a quel cavallier del suo dolore<br>
          la cagion domandar da la donzella.<br>
          Egli l’aperse e tutta mostrò fuore,<br>
          dal cortese parlar mosso di quella,<br>
          e dal sembiante altier, ch’al primo sguardo<br>
          gli sembrò di guerrier molto gagliardo.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="37">
    <p>E cominciò: – Signor, io conducea<br>
          pedoni e cavallieri, e venia in campo<br>
          là dove Carlo Marsilio attendea,<br>
          perch’al scender del monte avesse inciampo;<br>
          e una giovane bella meco avea,<br>
          del cui fervido amor nel petto avampo:<br>
          e ritrovai presso a Rodonna armato<br>
          un che frenava un gran destriero alato.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="38">
    <p>Tosto che ’l ladro, o sia mortale, o sia<br>
          una de l’infernali anime orrende,<br>
          vede la bella e cara donna mia;<br>
          come falcon che per ferir discende,<br>
          cala e poggia in uno atimo, e tra via<br>
          getta le mani, e lei smarrita prende.<br>
          Ancor non m’era accorto de l’assalto,<br>
          che de la donna io senti’ il grido in alto.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="39">
    <p>Così il rapace nibio furar suole<br>
          il misero pulcin presso alla chioccia,<br>
          che di sua inavvertenza poi si duole,<br>
          e invan gli grida, e invan dietro gli croccia.<br>
          Io non posso seguir un uom che vole,<br>
          chiuso tra’ monti, a piè d’un’erta roccia:<br>
          stanco ho il destrier, che muta a pena i passi<br>
          ne l’aspre vie de’ faticosi sassi.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="40">
    <p>Ma, come quel che men curato avrei<br>
          vedermi trar di mezzo il petto il core,<br>
          lasciai lor via seguir quegli altri miei,<br>
          senza mia guida e senza alcun rettore:<br>
          per li scoscesi poggi e manco rei<br>
          presi la via che mi mostrava Amore,<br>
          e dove mi parea che quel rapace<br>
          portassi il mio conforto e la mia pace.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="41">
    <p>Sei giorni me n’andai matina e sera<br>
          per balze e per pendici orride e strane,<br>
          dove non via, dove sentier non era,<br>
          dove né segno di vestigie umane;<br>
          poi giunse in una valle inculta e fiera,<br>
          di ripe cinta e spaventose tane,<br>
          che nel mezzo s’un sasso avea un castello<br>
          forte e ben posto, a maraviglia bello.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="42">
    <p>Da lungi par che come fiamma lustri,<br>
          né sia di terra cotta, né di marmi.<br>
          Come più m’avicino ai muri illustri,<br>
          l’opra più bella e più mirabil parmi.<br>
          E seppi poi, come i demoni industri,<br>
          da suffumigi tratti e sacri carmi,<br>
          tutto d’acciaio avean cinto il bel loco,<br>
          temprato all’onda et allo stigio foco.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="43">
    <p>Di sì forbito acciar luce ogni torre,<br>
          che non vi può né ruggine né macchia.<br>
          Tutto il paese giorno e notte scorre,<br>
          e poi là dentro il rio ladron <span class="annotated" data-annotation="imacchiarsi: pronomial verb, to meddle">s’immacchia</span>.<br>
          Cosa non ha ripar che voglia torre:<br>
          sol dietro invan se li bestemia e gracchia.<br>
          Quivi la donna, anzi il mio cor mi tiene,<br>
          che di mai ricovrar lascio ogni spene.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="44">
    <p>Ah lasso! che poss’io più che mirare<br>
          la rocca lungi, ove il mio ben m’è chiuso?<br>
          come la volpe, che ’l figlio gridare<br>
          nel nido oda de l’aquila di giuso,<br>
          s’aggira intorno, e non sa che si fare,<br>
          poi che l’ali non ha da gir là suso.<br>
          Erto è quel sasso sì, tale è il castello,<br>
          che non vi può salir chi non è augello.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="45">
    <p>Mentre io tardava quivi, ecco venire<br>
          duo cavallier ch’avean per guida un nano,<br>
          che la speranza aggiunsero al desire;<br>
          ma ben fu la speranza e il desir vano.<br>
          Ambi erano guerrier di sommo ardire:<br>
          era Gradasso l’un, re sericano;<br>
          era l’altro Ruggier, giovene forte,<br>
          pregiato assai ne l’africana corte.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="46">
    <p>«Vengon» mi disse il nano «per far pruova<br>
          di lor virtù col sir di quel castello,<br>
          che per via strana, inusitata e nuova<br>
          cavalca armato il quadrupede augello.»<br>
          «Deh, signor,» dissi io lor «pietà vi muova<br>
          del duro caso mio spietato e fello!<br>
          Quando, come ho speranza, voi vinciate,<br>
          vi prego la mia donna mi rendiate.»<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="47">
    <p>E come mi fu tolta lor narrai,<br>
          con lacrime affermando il dolor mio.<br>
          Quei, lor mercé, mi proferiro assai,<br>
          e giù calaro il poggio alpestre e rio.<br>
          Di lontan la battaglia io riguardai,<br>
          pregando per la lor vittoria Dio.<br>
          Era sotto il castel tanto di piano,<br>
          quanto in due volte si può trar con mano.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="48">
    <p>Poi che fur giunti a piè de l’alta rocca,<br>
          l’uno e l’altro volea combatter prima;<br>
          pur a Gradasso, o fosse sorte, tocca,<br>
          o pur che non ne fe’ Ruggier più stima.<br>
          Quel Serican si pone il corno a bocca:<br>
          rimbomba il sasso e la fortezza in cima.<br>
          Ecco apparire il cavalliero armato<br>
          fuor de la porta, e sul cavallo alato.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="49">
    <p>Cominciò a poco a poco indi a levarse,<br>
          come suol far la peregrina grue,<br>
          che corre prima, e poi vediamo alzarse<br>
          alla terra vicina un braccio o due;<br>
          e quando tutte sono all’aria sparse,<br>
          velocissime mostra l’ale sue.<br>
          Sì ad alto il negromante batte l’ale,<br>
          ch’a tanta altezza a pena aquila sale.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="50">
    <p>Quando gli parve poi, volse il destriero,<br>
          che chiuse i vanni e venne a terra a piombo,<br>
          come casca dal ciel falcon maniero<br>
          che levar veggia l’anitra o il colombo.<br>
          Con la lancia arrestata il cavalliero<br>
          l’aria fendendo vien d’orribil rombo.<br>
          Gradasso a pena del calar s’avede,<br>
          che se lo sente addosso e che lo fiede.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="51">
    <p>Sopra Gradasso il mago l’asta roppe;<br>
          ferì Gradasso il vento e l’aria vana:<br>
          per questo il volator non interroppe<br>
          il batter l’ale, e quindi s’allontana.<br>
          Il grave scontro fa chinar le groppe<br>
          sul verde prato alla gagliarda alfana.<br>
          Gradasso avea una alfana, la più bella<br>
          e la miglior che mai portasse sella.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="52">
    <p>Sin alle stelle il volator trascorse;<br>
          indi girossi e tornò in fretta al basso,<br>
          e percosse Ruggier che non s’accorse,<br>
          Ruggier che tutto intento era a Gradasso.<br>
          Ruggier del grave colpo si distorse,<br>
          e ’l suo destrier più rinculò d’un passo:<br>
          e quando si voltò per lui ferire,<br>
          da sé lontano il vide al ciel salire.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="53">
    <p>Or su Gradasso, or su Ruggier percote<br>
          ne la fronte, nel petto e ne la schiena,<br>
          e le botte di quei lascia ognor vote,<br>
          perché è sì presto, che si vede a pena.<br>
          Girando va con spaziose rote,<br>
          e quando all’uno accenna, all’altro mena:<br>
          all’uno e all’altro sì gli occhi abbarbaglia,<br>
          che non ponno veder donde gli assaglia.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="54">
    <p>Fra duo guerrieri in terra et uno in cielo<br>
          la battaglia durò sin a quella ora,<br>
          che spiegando pel mondo oscuro velo,<br>
          tutte le belle cose discolora.<br>
          Fu quel ch’io dico, e non v’aggiungo un pelo:<br>
          io ’l vidi, i’ ’l so; né m’assicuro ancora<br>
          di dirlo altrui; che questa maraviglia<br>
          a falso più ch’al ver si rassimiglia.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="55">
    <p>D’un bel drappo di seta avea coperto<br>
          lo scudo in braccio il cavallier celeste.<br>
          Come avesse, non so, tanto sofferto<br>
          di tenerlo nascosto in quella veste;<br>
          ch’immantinente che lo mostra aperto,<br>
          forza è, chi ’l mira, abbarbagliato reste,<br>
          e cada come corpo morto cade,<br>
          e venga al negromante in potestade.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="56">
    <p>Splende lo scudo a guisa di piropo,<br>
          e luce altra non è tanto lucente.<br>
          Cadere in terra allo splendor fu d’uopo<br>
          con gli occhi abbacinati, e senza mente.<br>
          Perdei da lungi anch’io li sensi, e dopo<br>
          gran spazio mi riebbi finalmente;<br>
          né più i guerrier né più vidi quel nano,<br>
          ma voto il campo, e scuro il monte e il piano.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="57">
    <p>Pensai per questo che l’incantatore<br>
          avesse amendui colti a un tratto insieme,<br>
          e tolto per virtù de lo splendore<br>
          la libertade alloro, e a me la speme.<br>
          Così a quel loco, che chiudea il mio core,<br>
          dissi, partendo, le parole estreme.<br>
          Or giudicate s’altra pena ria,<br>
          che causi Amor, può pareggiar la mia. –<br>
  </div>
</div>

<div class="octave-wrapper">
  <div class="margin-note">
Pinabel is Pinabello, nephew of Ganelon (the big betrayer) in <i>La Chanson de Roland</i>. He's a villain.
  </div>  <div class="octave" number="58">
    <p>Ritornò il cavallier nel primo duolo,<br>
          fatta che n’ebbe la cagion palese.<br>
          Questo era il conte Pinabel, figliuolo<br>
          d’Anselmo d’Altaripa, maganzese;<br>
          che tra sua gente scelerata, solo<br>
          leale esser non volse né cortese,<br>
          ma ne li vizii abominandi e brutti<br>
          non pur gli altri adeguò, ma passò tutti.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="59">
    <p>La bella donna con diverso aspetto<br>
          stette ascoltando il Maganzese cheta;<br>
          che come prima di Ruggier fu detto,<br>
          nel viso si mostrò più che mai lieta:<br>
          ma quando sentì poi ch’era in distretto,<br>
          turbossi tutta d’amorosa pieta;<br>
          né per una o due volte contentosse<br>
          che ritornato a replicar le fosse.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="60">
    <p>E poi ch’al fin le parve esserne chiara,<br>
          gli disse: – Cavallier, datti riposo;<br>
          che ben può la mia giunta esserti cara,<br>
          parerti questo giorno aventuroso.<br>
          Andiam pur tosto a quella stanza avara,<br>
          che sì ricco tesor ci tiene ascoso;<br>
          né spesa sarà invan questa fatica,<br>
          se Fortuna non m’è troppo nemica. –<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="61">
    <p>Rispose il cavallier: – Tu voi ch’io passi<br>
          di nuovo i monti, e mostriti la via?<br>
          A me molto non è perdere i passi,<br>
          perduta avendo ogni altra cosa mia;<br>
          ma tu per balze e ruinosi sassi<br>
          cerchi entrar in pregione; e così sia.<br>
          Non hai di che dolerti di me, poi<br>
          ch’io tel predico, e tu pur gir vi voi. –<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="62">
    <p>Così dice egli, e torna al suo destriero,<br>
          e di quella animosa si fa guida,<br>
          che si mette a periglio per Ruggiero,<br>
          che la pigli quel mago o che la ancida.<br>
          In questo, ecco alle spalle il messaggiero,<br>
          ch’: – Aspetta, aspetta! – a tutta voce grida,<br>
          il messaggier da chi il Circasso intese<br>
          che costei fu ch’all’erba lo distese.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="63">
    <p>A Bradamante il messaggier novella<br>
          di Mompolier e di Narbona porta,<br>
          ch’alzato li stendardi di Castella<br>
          avean, con tutto il lito d’Acquamorta;<br>
          e che Marsilia, non v’essendo quella<br>
          che la dovea guardar, mal si conforta,<br>
          e consiglio e soccorso le domanda<br>
          per questo messo, e se le raccomanda.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="64">
    <p>Questa cittade, e intorno a molte miglia<br>
          ciò che fra Varo e Rodano al mar siede,<br>
          avea l’imperator dato alla figlia<br>
          del duca Amon, in ch’avea speme e fede;<br>
          però che ’l suo valor con maraviglia<br>
          riguardar suol, quando armeggiar la vede.<br>
          Or, com’io dico, a domandar aiuto<br>
          quel messo da Marsilia era venuto.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="65">
    <p>Tra sì e no la giovane suspesa,<br>
          di voler ritornar dubita un poco:<br>
          quinci l’onore e il debito le pesa,<br>
          quindi l’incalza l’amoroso foco.<br>
          Fermasi al fin di seguitar l’impresa,<br>
          e trar Ruggier de l’incantato loco;<br>
          e quando sua virtù non possa tanto,<br>
          almen restargli prigioniera a canto.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="66">
    <p>E fece iscusa tal, che quel messaggio<br>
          parve contento rimanere e cheto.<br>
          Indi girò la briglia al suo viaggio,<br>
          con Pinabel che non ne parve lieto;<br>
          che seppe esser costei di quel lignaggio<br>
          che tanto ha in odio in publico e in secreto;<br>
          e già s’avisa le future angosce,<br>
          se lui per maganzese ella conosce.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="67">
    <p>Tra casa di Maganza e di Chiarmonte<br>
          era odio antico e inimicizia intensa;<br>
          e più volte s’avean rotta la fronte,<br>
          e sparso di lor sangue copia immensa:<br>
          e però nel suo cor l’iniquo conte<br>
          tradir l’incauta giovane si pensa;<br>
          o, come prima commodo gli accada,<br>
          lasciarla sola, e trovar altra strada.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="68">
    <p>E tanto gli occupò la fantasia<br>
          il nativo odio, il dubbio e la paura,<br>
          ch’inavedutamente uscì di via:<br>
          e ritrovossi in una selva oscura,<br>
          che nel mezzo avea un monte che finia<br>
          la nuda cima in una pietra dura;<br>
          e la figlia del duca di Dordona<br>
          gli è sempre dietro, e mai non l’abandona.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="69">
    <p>Come si vide il Maganzese al bosco,<br>
          pensò torsi la donna da le spalle.<br>
          Disse: – Prima che ’l ciel torni più fosco,<br>
          verso un albergo è meglio farsi il calle.<br>
          Oltra quel monte, s’io lo riconosco,<br>
          siede un ricco castel giù ne la valle.<br>
          Tu qui m’aspetta; che dal nudo scoglio<br>
          certificar con gli occhi me ne voglio. –<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="70">
    <p>Così dicendo, alla cima superna<br>
          del solitario monte il destrier caccia,<br>
          mirando pur s’alcuna via discerna,<br>
          come lei possa tor da la sua traccia.<br>
          Ecco nel sasso truova una caverna,<br>
          che si profonda più di trenta braccia.<br>
          Tagliato a picchi et a scarpelli il sasso<br>
          scende giù al dritto, et ha una porta al basso.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="71">
    <p>Nel fondo avea una porta ampla e capace,<br>
          ch’in maggior stanza largo adito dava;<br>
          e fuor n’uscia splendor, come di face<br>
          ch’ardesse in mezzo alla montana cava.<br>
          Mentre quivi il fellon suspeso tace,<br>
          la donna che da lungi il seguitava<br>
          (perché perderne l’orme si temea),<br>
          alla spelonca gli sopragiungea.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="72">
    <p>Poi che si vide il traditore uscire,<br>
          quel ch’avea prima disegnato, invano,<br>
          o da sé torla, o di farla morire,<br>
          nuovo argumento imaginossi, e strano.<br>
          Le si fe’ incontra, e su la fe’ salire<br>
          là dove il monte era forato e vano;<br>
          e le disse ch’avea visto nel fondo<br>
          una donzella di viso giocondo,<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="73">
    <p>ch’ a’ bei sembianti et alla ricca vesta<br>
          esser parea di non ignobil grado;<br>
          ma, quanto più potea, turbata e mesta<br>
          mostrava esservi chiusa suo mal grado:<br>
          e per saper la condizion di questa,<br>
          ch’avea già cominciato a entrar nel guado;<br>
          e che era uscito de l’interna grotta<br>
          un che dentro a furor l’avea ridotta.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="74">
    <p>Bradamante, che come era animosa,<br>
          così mal cauta, a Pinabel diè fede;<br>
          e d’aiutar la donna disiosa,<br>
          si pensa come por colà giù il piede.<br>
          Ecco d’un olmo alla cima frondosa<br>
          volgendo gli occhi, un lungo ramo vede;<br>
          e con la spada quel subito tronca,<br>
          e lo declina giù ne la spelonca.<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="75">
    <p>Dove è tagliato, in man lo raccomanda<br>
          a Pinabello, e poscia a quel s’apprende:<br>
          prima giù i piedi ne la tana manda,<br>
          e su le braccia tutta si suspende.<br>
          Sorride Pinabello, e le domanda<br>
          come ella salti; e le man apre e stende,<br>
          dicendole: – Qui fosser teco insieme<br>
          tutti li tuoi, ch’io ne spegnessi il seme! –<br>
  </div>
</div>

<div class="octave-wrapper">
  <div class="margin-note">

  </div>  <div class="octave" number="76">
    <p>Non come volse Pinabello avenne<br>
          de l’innocente giovane la sorte;<br>
          perché, giù diroccando, a ferir venne<br>
          prima nel mezzo il ramo saldo e forte.<br>
          Ben si spezzò, ma tanto la sostenne,<br>
          che ’l suo favor la liberò da morte.<br>
          Giacque stordita la donzella alquanto,<br>
          come io vi seguirò ne l’altro canto.<br>
  </div>
</div>

<script>
  document.querySelectorAll('.annotated').forEach(function(el) {
    const tooltip = document.createElement('div');
    tooltip.className = 'tooltip';
    tooltip.innerText = el.dataset.annotation;
    el.appendChild(tooltip);

    el.addEventListener('mouseenter', function() {
      tooltip.style.display = 'block';
      const rect = el.getBoundingClientRect();
      tooltip.style.left = (el.offsetWidth / 2) + 'px';
      tooltip.style.top = '1.5em';
    });

    el.addEventListener('mouseleave', function() {
      tooltip.style.display = 'none';
    });
  });
</script>

</body>
</html>

