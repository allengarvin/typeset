<!DOCTYPE html>
<html lang="it">
<head>
<meta charset="UTF-8">
<title>Annotated Orlando Furioso</title>
<style>
  body {
    font-family: "Garamond", "Georgia", serif;
    line-height: 1.6;
    margin: 2em auto;
    max-width: 900px;
    counter-reset: octave;
  }

  .octave-wrapper {
    display: flex;
    align-items: flex-start;
    margin-bottom: 1.8em;
  }

  .margin-note {
    flex: 0 0 180px;         /* width of margin column */
    font-size: 0.9em;
    color: #666;
    padding-right: 1em;
    border-right: 1px solid #ddd;
    margin-right: 1em;
  }

  .octave {
    flex: 1;
    counter-increment: octave;
  }

  .octave::before {
    content: "Ottava " counter(octave);
    display: block;
    font-weight: bold;
    color: #444;
    margin-bottom: 0.3em;
  }

  .annotated {
    color: #0044cc;
    cursor: pointer;
    position: relative;
  }

  /* tooltip styling */
  .tooltip {
    position: absolute;
    background: #fff8c6;
    border: 1px solid #e0d97a;
    padding: 6px 10px;
    border-radius: 6px;
    box-shadow: 1px 2px 6px rgba(0, 0, 0, 0.2);
    font-size: 0.9em;
    width: 250px;
    max-width: 500px;
    z-index: 100;
    display: none;
    white-space: normal; /* allows wrapping */

  }
</style>
</head>
<body>
<table>
<tr><td><h1><center>Orlando Furioso: Canto XII (annotato)</center></h1></td></tr>
<td><br></td>
<tr><td><table>
<tr><td align="left"><h2><a href="orlando-11.html">Prev. (Canto XI)</a></h2></td><td align="right"><h2><a href="orlando-13.html">Next. (Canto XIII)</h2></a></td></tr>
</table></td></tr>
</table>
  </div>
</div>

<div class="octave-wrapper">
  <div class="margin-note">

  </div>  <div class="octave" number="1">
    <p>Cerere, poi che da la madre Idea<br />
         tornando in fretta alla solinga valle,<br />
         là dove calca la montagna Etnea<br />
         al fulminato Encelado le spalle,<br />
         la figlia non trovò dove l’avea<br />
         lasciata fuor d’ogni segnato calle;<br />
         fatto ch’ebbe alle guancie, al petto, ai crini<br />
         e agli occhi danno, al fin svelse duo pini;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="2">
    <p>e nel fuoco gli accese di Vulcano,<br />
         e diè lor non potere esser mai spenti:<br />
         e portandosi questi uno per mano<br />
         sul carro che tiravan dui serpenti,<br />
         cercò le selve, i campi, il monte, il piano,<br />
         le valli, i fiumi, li stagni, i torrenti,<br />
         la terra e ’l mare: e poi che tutto il mondo<br />
         cercò di sopra, andò al tartareo fondo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="3">
    <p>S’in poter fosse stato Orlando pare<br />
         all’Eleusina dea, come in disio,<br />
         non avria, per Angelica cercare,<br />
         lasciato o selva o campo o stagno o rio<br />
         o valle o monte o piano o terra o mare,<br />
         il cielo, e ’l fondo de l’eterno oblio;<br />
         ma poi che ’l carro e i draghi non avea,<br />
         la gia cercando al meglio che potea.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="4">
    <p>L’ha cercata per Francia: or s’apparecchia<br />
         per Italia cercarla e per Lamagna,<br />
         per la nuova Castiglia e per la vecchia,<br />
         e poi passare in Libia il mar di Spagna.<br />
         Mentre pensa così, sente all’orecchia<br />
         una voce venir, che par che piagna:<br />
         si spinge inanzi; e sopra un gran destriero<br />
         trottar si vede inanzi un cavalliero,<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="5">
    <p>che porta in braccio e su l’arcion davante<br />
         per forza una mestissima donzella.<br />
         Piange ella, e si dibatte, e fa sembiante<br />
         di gran dolore; et in soccorso appella<br />
         il valoroso principe d’Anglante;<br />
         che come mira alla giovane bella,<br />
         gli par colei, per cui la notte e il giorno<br />
         cercato Francia avea dentro e d’intorno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="6">
    <p>Non dico ch’ella fosse, ma parea<br />
         Angelica gentil ch’egli tant’ama.<br />
         Egli, che la sua donna e la sua dea<br />
         vede portar sì addolorata e grama,<br />
         spinto da l’ira e da la furia rea,<br />
         con voce orrenda il cavallier richiama;<br />
         richiama il cavalliero e gli minaccia,<br />
         e Brigliadoro a tutta briglia caccia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="7">
    <p>Non resta quel fellon, né gli risponde,<br />
         all’alta preda, al gran guadagno intento;<br />
         e sì ratto ne va per quelle fronde,<br />
         che saria tardo a seguitarlo il vento.<br />
         L’un fugge, e l’altro caccia; e le profonde<br />
         selve s’odon sonar d’alto lamento.<br />
         Correndo, usciro in un gran prato; e quello<br />
         avea nel mezzo un grande e ricco ostello.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="8">
    <p>Di vari marmi con suttil lavoro<br />
         edificato era il palazzo altiero.<br />
         Corse dentro alla porta messa d’oro<br />
         con la donzella in braccio il cavalliero.<br />
         Dopo non molto giunse Brigliadoro,<br />
         che porta Orlando disdegnoso e fiero.<br />
         Orlando, come è dentro, gli occhi gira;<br />
         né più il guerrier, né la donzella mira.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="9">
    <p>Subito smonta, e fulminando passa<br />
         dove più dentro il bel tetto s’alloggia:<br />
         corre di qua, corre di là, né lassa<br />
         che non vegga ogni camera, ogni loggia.<br />
         Poi che i segreti d’ogni stanza bassa<br />
         ha cerco invan, su per le scale poggia;<br />
         e non men perde anco a cercar di sopra,<br />
         che perdessi di sotto il tempo e l’opra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="10">
    <p>D’oro e di seta i letti ornati vede:<br />
         nulla de muri appar né de pareti;<br />
         che quelle, e il suolo ove si mette il piede,<br />
         son da cortine ascose e da tapeti.<br />
         Di su di giù va il conte Orlando e riede;<br />
         né per questo può far gli occhi mai lieti<br />
         che riveggiano Angelica, o quel ladro<br />
         che n’ha portato il bel viso leggiadro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="11">
    <p>E mentre or quinci or quindi invano il passo<br />
         movea, pien di travaglio e di pensieri,<br />
         Ferraù, Brandimarte e il re Gradasso,<br />
         re Sacripante et altri cavallieri<br />
         vi ritrovò, ch’andavano alto e basso,<br />
         né men facean di lui vani sentieri;<br />
         e si ramaricavan del malvagio<br />
         invisibil signor di quel palagio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="12">
    <p>Tutti cercando il van, tutti gli danno<br />
         colpa di furto alcun che lor fatt’abbia:<br />
         del destrier che gli ha tolto, altri è in affanno;<br />
         ch’abbia perduta altri la donna, arrabbia;<br />
         altri d’altro l’accusa: e così stanno,<br />
         che non si san partir di quella gabbia;<br />
         e vi son molti, a questo inganno presi,<br />
         stati le settimane intiere e i mesi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="13">
    <p>Orlando, poi che quattro volte e sei<br />
         tutto cercato ebbe il palazzo strano,<br />
         disse fra sé: – Qui dimorar potrei,<br />
         gittare il tempo e la fatica invano:<br />
         e potria il ladro aver tratta costei<br />
         da un’altra uscita, e molto esser lontano.<br />
         Con tal pensiero uscì nel verde prato<br />
         da qual tutto il palazzo era aggirato.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="14">
    <p>Mentre circonda la casa silvestra,<br />
         tenendo pur a terra il viso chino<br />
         per veder s’orma appare, o da man destra<br />
         e da sinistra, di nuovo camino;<br />
         si sente richiamar da una finestra:<br />
         e leva gli occhi; e quel parlar divino<br />
         gli par udire, e par che miri il viso,<br />
         che l’ha, da quel che fu, tanto diviso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="15">
    <p>Pargli Angelica udir, che supplicando<br />
         e piangendo gli dica: – Aita, aita!<br />
         la mia virginità ti raccomando<br />
         più che l’anima mia, più che la vita.<br />
         Dunque in presenzia del mio caro Orlando<br />
         da questo ladro mi sarà rapita?<br />
         Più tosto di tua man dammi la morte,<br />
         che venir lasci a sì infelice sorte. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="16">
    <p>Queste parole una et un’altra volta<br />
         fanno Orlando tornar per ogni stanza,<br />
         con passione e con fatica molta,<br />
         ma temperata pur d’alta speranza.<br />
         Talor si ferma, et una voce ascolta,<br />
         che di quella d’Angelica ha sembianza<br />
         (e s’egli è da una parte, suona altronde),<br />
         che chieggia aiuto; e non sa trovar donde.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="17">
    <p>Ma tornando a Ruggier, ch’io lasciai quando<br />
         dissi che per sentiero ombroso e fosco<br />
         il gigante e la donna seguitando,<br />
         in un gran prato uscito era del bosco;<br />
         io dico ch’arrivò qui dove Orlando<br />
         dianzi arrivò, se ’l loco riconosco.<br />
         Dentro la porta il gran gigante passa:<br />
         Ruggier gli è appresso, e di seguir non lassa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="18">
    <p>Tosto che pon dentro alla soglia il piede,<br />
         per la gran corte e per le loggie mira;<br />
         né più il gigante né la donna vede,<br />
         e gli occhi indarno or quinci or quindi aggira.<br />
         Di su di giù va molte volte e riede;<br />
         né gli succede mai quel che desira:<br />
         né si sa imaginar dove sì tosto<br />
         con la donna il fellon si sia nascosto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="19">
    <p>Poi che revisto ha quattro volte e cinque<br />
         di su di giù camere e loggie e sale,<br />
         pur di nuovo ritorna, e non relinque,<br />
         che non ne cerchi fin sotto le scale.<br />
         Con speme al fin che sian ne le propinque<br />
         selve, si parte: ma una voce, quale<br />
         richiamò Orlando, lui chiamò non manco;<br />
         e nel palazzo il fe’ ritornar anco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="20">
    <p>Una voce medesma, una persona<br />
         che paruta era Angelica ad Orlando,<br />
         parve a Ruggier la donna di Dordona,<br />
         che lo tenea di se medesmo in bando.<br />
         Se con Gradasso o con alcun ragiona<br />
         di quei ch’andavan nel palazzo errando,<br />
         a tutti par che quella cosa sia,<br />
         che più ciascun per sé brama e desia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="21">
    <p>Questo era un nuovo e disusato incanto<br />
         ch’avea composto Atlante di Carena,<br />
         perché Ruggier fosse occupato tanto<br />
         in quel travaglio, in quella dolce pena,<br />
         che ’l mal’influsso n’andasse da canto,<br />
         l’influsso ch’a morir giovene il mena.<br />
         Dopo il castel d’acciar, che nulla giova,<br />
         e dopo Alcina, Atlante ancor fa pruova.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="22">
    <p>Non pur costui, ma tutti gli altri ancora,<br />
         che di valore in Francia han maggior fama,<br />
         acciò che di lor man Ruggier non mora,<br />
         condurre Atlante in questo incanto trama.<br />
         E mentre fa lor far quivi dimora,<br />
         perché di cibo non patischin brama,<br />
         sì ben fornito avea tutto il palagio,<br />
         che donne e cavallier vi stanno ad agio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="23">
    <p>Ma torniamo ad Angelica, che seco<br />
         avendo quell’annel mirabil tanto,<br />
         ch’in bocca a veder lei fa l’occhio cieco,<br />
         nel dito, l’assicura da l’incanto;<br />
         e ritrovato nel montano speco<br />
         cibo avendo e cavalla e veste e quanto<br />
         le fu bisogno, avea fatto disegno<br />
         di ritornare in India al suo bel regno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="24">
    <p>Orlando volentieri o Sacripante<br />
         voluto avrebbe in compagnia: non ch’ella<br />
         più caro avesse l’un che l’altro amante;<br />
         anzi di par fu a’ lor disii ribella:<br />
         ma dovendo, per girsene in Levante,<br />
         passar tante città, tante castella,<br />
         di compagnia bisogno avea e di guida,<br />
         né potea aver con altri la più fida.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="25">
    <p>Or l’uno or l’altro andò molto cercando,<br />
         prima ch’indizio ne trovasse o spia,<br />
         quando in cittade, e quando in ville, e quando<br />
         in alti boschi, e quando in altra via.<br />
         Fortuna al fin là dove il conte Orlando,<br />
         Ferraù e Sacripante era, la invia,<br />
         con Ruggier, con Gradasso et altri molti<br />
         che v’avea Atlante in strano intrico avolti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="26">
    <p>Quivi entra, che veder non la può il mago,<br />
         e cerca il tutto, ascosa dal suo annello;<br />
         e truova Orlando e Sacripante vago<br />
         di lei cercare invan per quello ostello.<br />
         Vede come, fingendo la sua imago,<br />
         Atlante usa gran fraude a questo e a quello.<br />
         Chi tor debba di lor, molto rivolve<br />
         nel suo pensier, né ben se ne risolve.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="27">
    <p>Non sa stimar chi sia per lei migliore,<br />
         il conte Orlando o il re dei fier Circassi.<br />
         Orlando la potrà con piu valore<br />
         meglio salvar nei perigliosi passi:<br />
         ma se sua guida il fa, sel fa signore;<br />
         ch’ella non vede come poi l’abbassi,<br />
         qualunque volta, di lui sazia, farlo<br />
         voglia minore, o in Francia rimandarlo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="28">
    <p>Ma il Circasso depor, quando le piaccia,<br />
         potrà, se ben l’avesse posto in cielo.<br />
         Questa sola cagion vuol ch’ella il faccia<br />
         sua scorta, e mostri avergli fede e zelo.<br />
         L’annel trasse di bocca, e di sua faccia<br />
         levò dagli occhi a Sacripante il velo.<br />
         Credette a lui sol dimostrarsi, e avenne<br />
         ch’Orlando e Ferraù le sopravenne.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="29">
    <p>Le sopravenne Ferraù et Orlando;<br />
         che l’uno e l’altro parimente giva<br />
         di su di giù, dentro e di fuor cercando<br />
         del gran palazzo lei, ch’era lor diva.<br />
         Corser di par tutti alla donna, quando<br />
         nessuno incantamento gli impediva:<br />
         perché l’annel ch’ella si pose in mano,<br />
         fece d’Atlante ogni disegno vano.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="30">
    <p>L’usbergo indosso aveano e l’elmo in testa<br />
         dui di questi guerrier, dei quali io canto;<br />
         né notte o dì, dopo ch’entraro in questa<br />
         stanza, l’aveano mai messo da canto;<br />
         che facile a portar, come la vesta,<br />
         era lor, perché in uso l’avean tanto.<br />
         Ferraù il terzo era anco armato, eccetto<br />
         che non avea, né volea avere elmetto,<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="31">
    <p>fin che quel non avea, che ’l paladino<br />
         tolse Orlando al fratel del re Troiano;<br />
         ch’allora lo giurò, che l’elmo fino<br />
         cercò de l’Argalia nel fiume invano:<br />
         e se ben quivi Orlando ebbe vicino,<br />
         né però Ferraù pose in lui mano;<br />
         avenne che conoscersi tra loro<br />
         non si poter, mentre là dentro foro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="32">
    <p>Era così incantato quello albergo,<br />
         ch’insieme riconoscer non poteansi.<br />
         Né notte mai né dì, spada né usbergo<br />
         né scudo pur dal braccio rimoveansi.<br />
         I lor cavalli con la sella al tergo,<br />
         pendendo i morsi da l’arcion, pasceansi<br />
         in una stanza, che presso all’uscita,<br />
         d’orzo e di paglia sempre era fornita.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="33">
    <p>Atlante riparar non sa né puote,<br />
         ch’in sella non rimontino i guerrieri<br />
         per correr dietro alle vermiglie gote,<br />
         all’auree chiome et a’ begli occhi neri<br />
         de la donzella, ch’in fuga percuote<br />
         la sua iumenta, perché volentieri<br />
         non vede li tre amanti in compagnia,<br />
         che forse tolti un dopo l’altro avria.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="34">
    <p>E poi che dilungati dal palagio<br />
         gli ebbe sì, che temer più non dovea<br />
         che contra lor l’incantator malvagio<br />
         potesse oprar la sua fallacia rea;<br />
         l’annel, che le schivò più d’un disagio,<br />
         tra le rosate labbra si chiudea:<br />
         donde lor sparve subito dagli occhi<br />
         e gli lasciò come insensati e sciocchi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="35">
    <p>Come che fosse il suo primier disegno<br />
         di voler seco Orlando o Sacripante,<br />
         ch’a ritornar l’avessero nel regno<br />
         di Galafron ne l’ultimo Levante;<br />
         le vennero amendua subito a sdegno,<br />
         e si mutò di voglia in uno instante:<br />
         e senza più obligarsi o a questo o a quello,<br />
         pensò bastar per amendua il suo annello.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="36">
    <p>Volgon pel bosco or quinci or quindi in fretta<br />
         quelli scherniti la stupida faccia;<br />
         come il cane talor, se gli è intercetta<br />
         o lepre o volpe a cui dava la caccia,<br />
         che d’improviso in qualche tana stretta<br />
         e in folta macchia o in un fosso si caccia.<br />
         Di lor si ride Angelica proterva,<br />
         che non è vista, e i lor progressi osserva.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="37">
    <p>Per mezzo il bosco appar sol una strada:<br />
         credono i cavallier che la donzella<br />
         inanzi a lor per quella se ne vada;<br />
         che non se ne può andar, se non per quella.<br />
         Orlando corre, e Ferraù non bada,<br />
         né Sacripante men sprona e puntella.<br />
         Angelica la briglia più ritiene,<br />
         e dietro lor con minor fretta viene.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="38">
    <p>Giunti che fur, correndo, ove i sentieri<br />
         a perder si venian ne la foresta,<br />
         e cominciar per l’erba i cavallieri<br />
         a riguardar se vi trovavan pesta;<br />
         Ferraù, che potea fra quanti altieri<br />
         mai fosser, gir con la corona in testa,<br />
         si volse con mal viso agli altri dui,<br />
         e gridò lor: – Dove venite vui?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="39">
    <p>Tornate à dietro, o pigliate altra via,<br />
         se non volete rimaner qui morti:<br />
         né in amar né in seguir la donna mia<br />
         si creda alcun, che compagnia comporti. –<br />
         Disse Orlando al Circasso: – Che potria<br />
         più dir costui, s’ambi ci avesse scorti<br />
         per le più vili e timide puttane<br />
         che da conocchie mai traesser lane? –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="40">
    <p>Poi volto a Ferraù, disse: – Uom bestiale,<br />
         s’io non guardassi che senza elmo sei,<br />
         di quel c’hai detto, s’hai ben detto o male,<br />
         senz’altra indugia accorger ti farei. –<br />
         Disse il Spagnuol: – Di quel ch’a me non cale,<br />
         perché pigliarne tu cura ti dei?<br />
         Io sol contra ambidui per far son buono<br />
         quel che detto ho, senza elmo come sono. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="41">
    <p>– Deh, – disse Orlando al re di Circassia<br />
         in mio servigio a costui l’elmo presta,<br />
         tanto ch’io gli abbia tratta la pazzia;<br />
         ch’altra non vidi mai simile a questa. –<br />
         Rispose il re: – Chi più pazzo, saria?<br />
         Ma se ti par pur la domanda onesta,<br />
         prestagli il tuo; ch’io non sarò men atto,<br />
         che tu sia forse, a castigare un matto. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="42">
    <p>Suggiunse Ferraù: – Sciocchi voi, quasi<br />
         che, se mi fosse il portar elmo a grado,<br />
         voi senza non ne fosse già rimasi;<br />
         che tolti i vostri avrei, vostro mal grado.<br />
         Ma per narrarvi in parte li miei casi,<br />
         per voto così senza me ne vado,<br />
         et anderò, fin ch’io non ho quel fino<br />
         che porta in capo Orlando paladino. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="43">
    <p>– Dunque – rispose sorridendo il conte –<br />
         – ti pensi a capo nudo esser bastante<br />
         far ad Orlando quel che in Aspramonte<br />
         egli già fece al figlio d’Agolante?<br />
         Anzi credo io, se tel vedessi a fronte,<br />
         ne tremeresti dal capo alle piante;<br />
         non che volessi l’elmo, ma daresti<br />
         l’altre arme a lui di patto, che tu vesti. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="44">
    <p>Il vantator Spagnuol disse: – Già molte<br />
         fiate e molte ho così Orlando astretto,<br />
         che facilmente l’arme gli avrei tolte,<br />
         quante indosso n’avea, non che l’elmetto;<br />
         e s’io nol feci, occorrono alle volte<br />
         pensier che prima non s’aveano in petto:<br />
         non n’ebbi, già fu, voglia; or l’aggio, e spero<br />
         che mi potrà succeder di leggiero. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="45">
    <p>Non poté aver più pazienzia Orlando,<br />
         e gridò: – Mentitor, brutto marrano,<br />
         in che paese ti trovasti, e quando,<br />
         a poter più di me con l’arme in mano?<br />
         Quel paladin, di che ti vai vantando,<br />
         son io, che ti pensavi esser lontano.<br />
         Or vedi se tu puoi l’elmo levarme,<br />
         o s’io son buon per torre a te l’altre arme.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="46">
    <p>Né da te voglio un minimo vantaggio. –<br />
         Così dicendo, l’elmo si disciolse,<br />
         e lo suspese a un ramuscel di faggio;<br />
         e quasi a un tempo Durindana tolse.<br />
         Ferraù non perdé di ciò il coraggio:<br />
         trasse la spada, e in atto si raccolse,<br />
         onde con essa e col levato scudo<br />
         potesse ricoprirsi il capo nudo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="47">
    <p>Così li duo guerrieri incominciaro,<br />
         lor cavalli aggirando, a volteggiarsi;<br />
         e dove l’arme si giungeano, e raro<br />
         era più il ferro, col ferro a tentarsi.<br />
         Non era in tutto ’l mondo un altro paro<br />
         che più di questo avessi ad accoppiarsi:<br />
         pari eran di vigor, pari d’ardire;<br />
         né l’un né l’altro si potea ferire.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="48">
    <p>Ch’abbiate, Signor mio, già inteso estimo,<br />
         che Ferraù per tutto era fatato,<br />
         fuor che là dove l’alimento primo<br />
         piglia il bambin nel ventre ancor serrato:<br />
         e fin che del sepolcro il tetro limo<br />
         la faccia gli coperse, il luogo armato<br />
         usò portar, dove era il dubbio, sempre<br />
         di sette piastre fatte a buone tempre.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="49">
    <p>Era ugualmente il principe d’Anglante<br />
         tutto fatato, fuor che in una parte:<br />
         ferito esser potea sotto le piante;<br />
         ma le guardò con ogni studio et arte.<br />
         Duro era il resto lor più che diamante<br />
         (se la fama dal ver non si diparte);<br />
         e l’uno e l’altro andò, più per ornato<br />
         che per bisogno, alle sue imprese armato.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="50">
    <p>S’incrudelisce e inaspra la battaglia,<br />
         d’orrore in vista e di spavento piena.<br />
         Ferraù quando punge e quando taglia,<br />
         né mena botta che non vada piena:<br />
         ogni colpo d’Orlando o piastra o maglia<br />
         e schioda e rompe et apre e a straccio mena.<br />
         Angelica invisibil lor pon mente,<br />
         sola a tanto spettacolo presente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="51">
    <p>Intanto il re di Circassia, stimando<br />
         che poco inanzi Angelica corresse,<br />
         poi ch’attaccati Ferraù et Orlando<br />
         vide restar, per quella via si messe,<br />
         che si credea che la donzella, quando<br />
         da lor disparve, seguitata avesse:<br />
         sì che a quella battaglia la figliuola<br />
         di Galafron fu testimonia sola.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="52">
    <p>Poi che, orribil come era e spaventosa,<br />
         l’ebbe da parte ella mirata alquanto,<br />
         e che le parve assai pericolosa<br />
         così da l’un come da l’altro canto;<br />
         di veder novità voluntarosa,<br />
         disegnò l’elmo tor, per mirar quanto<br />
         fariano i duo guerrier, vistosel tolto;<br />
         ben con pensier di non tenerlo molto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="53">
    <p>Ha ben di darlo al conte intenzione;<br />
         ma se ne vuole in prima pigliar gioco.<br />
         L’elmo dispicca, e in grembio se lo pone,<br />
         e sta a mirare i cavallieri un poco.<br />
         Di poi si parte, e non fa lor sermone;<br />
         e lontana era un pezzo da quel loco,<br />
         prima ch’alcun di lor v’avesse mente:<br />
         sì l’uno e l’altro era ne l’ira ardente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="54">
    <p>Ma Ferraù, che prima v’ebbe gli occhi,<br />
         si dispiccò da Orlando, e disse a lui:<br />
         – Deh come n’ha da male accorti e sciocchi<br />
         trattati il cavallier ch’era con nui!<br />
         Che premio fia ch’al vincitor più tocchi,<br />
         se ’l bel elmo involato n’ha costui?<br />
         Ritrassi Orlando, e gli occhi al ramo gira:<br />
         non vede l’elmo, e tutto avampa d’ira.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="55">
    <p>E nel parer di Ferraù concorse,<br />
         che ’l cavallier che dianzi era con loro<br />
         se lo portasse; onde la briglia torse,<br />
         e fe’ sentir gli sproni a Brigliadoro.<br />
         Ferraù che del campo il vide torse,<br />
         gli venne dietro; e poi che giunti foro<br />
         dove ne l’erba appar l’orma novella<br />
         ch’avea fatto il Circasso e la donzella,<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="56">
    <p>prese la strada alla sinistra il conte<br />
         verso una valle, ove il Circasso era ito:<br />
         si tenne Ferraù più presso al monte,<br />
         dove il sentiero Angelica avea trito.<br />
         Angelica in quel mezzo ad una fonte<br />
         giunta era, ombrosa e di giocondo sito,<br />
         ch’ognun che passa, alle fresche ombre invita,<br />
         né, senza ber, mai lascia far partita.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="57">
    <p>Angelica si ferma alle chiare onde,<br />
         non pensando ch’alcun le sopravegna;<br />
         e per lo sacro annel che la nasconde,<br />
         non può temer che caso rio le avegna.<br />
         A prima giunta in su l’erbose sponde<br />
         del rivo l’elmo a un ramuscel consegna;<br />
         poi cerca, ove nel bosco è miglior frasca,<br />
         la iumenta legar, perché si pasca.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="58">
    <p>Il cavallier di Spagna, che venuto<br />
         era per l’orme, alla fontana giunge.<br />
         Non l’ha sì tosto Angelica veduto,<br />
         che gli dispare, e la cavalla punge.<br />
         L’elmo, che sopra l’erba era caduto,<br />
         ritor non può, che troppo resta lunge.<br />
         Come il pagan d’Angelica s’accorse,<br />
         tosto ver lei pien di letizia corse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="59">
    <p>Gli sparve, come io dico, ella davante,<br />
         come fantasma al ripartir del sonno.<br />
         Cercando egli la va per quelle piante,<br />
         né i miseri occhi più veder la ponno.<br />
         Bestemiando Macone e Trivigante,<br />
         e di sua legge ogni maestro e donno,<br />
         ritornò Ferraù verso la fonte,<br />
         u’ ne l’erba giacea l’elmo del conte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="60">
    <p>Lo riconobbe, tosto che mirollo,<br />
         per lettere ch’avea scritte ne l’orlo;<br />
         che dicean dove Orlando guadagnollo,<br />
         e come e quando, et a chi fe’ deporlo.<br />
         Armossene il pagano il capo e il collo;<br />
         che non lasciò, pel duol ch’avea, di torlo;<br />
         pel duol ch’avea di quella che gli sparve,<br />
         come sparir soglion notturne larve.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="61">
    <p>Poi ch’allacciato s’ha il buon elmo in testa,<br />
         aviso gli è, che a contentarsi a pieno,<br />
         sol ritrovare Angelica gli resta,<br />
         che gli appar e dispar come baleno.<br />
         Per lei, tutta cercò l’alta foresta:<br />
         e poi ch’ogni speranza venne meno<br />
         di più poterne ritrovar vestigi,<br />
         tornò al campo spagnuol verso Parigi;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="62">
    <p>temperando il dolor che gli ardea il petto,<br />
         di non aver sì gran disir sfogato,<br />
         col refrigerio di portar l’elmetto<br />
         che fu d’Orlando, come avea giurato.<br />
         Dal conte, poi che ’l certo gli fu detto,<br />
         fu lungamente Ferraù cercato;<br />
         né fin quel dì dal capo gli lo sciolse,<br />
         che fra duo ponti la vita gli tolse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="63">
    <p>Angelica invisibile e soletta<br />
         via se ne va, ma con turbata fronte;<br />
         che de l’elmo le duol, che troppa fretta<br />
         le avea fatto lasciar presso alla fonte.<br />
         – Per voler far quel ch’a me far non spetta,<br />
         tra sé dicea – levato ho l’elmo al conte:<br />
         questo, pel primo merito, è assai buono<br />
         di quanto a lui pur ubligata sono.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="64">
    <p>Con buona intenzione (e sallo Idio),<br />
         ben che diverso e tristo effetto segua,<br />
         io levai l’elmo: e solo il pensier mio<br />
         fu di ridur quella battaglia a triegua;<br />
         e non che per mio mezzo il suo disio<br />
         questo brutto Spagnuol oggi consegua. –<br />
         Così di sé s’andava lamentando<br />
         d’aver de l’elmo suo privato Orlando.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="65">
    <p>Sdegnata e malcontenta la via prese,<br />
         che le parea miglior, verso Oriente.<br />
         Più volte ascosa andò, talor palese,<br />
         secondo era oportuno, infra la gente.<br />
         Dopo molto veder molto paese,<br />
         giunse in un bosco, dove iniquamente<br />
         fra duo compagni morti un giovinetto<br />
         trovò, ch’era ferito in mezzo il petto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="66">
    <p>Ma non dirò d’Angelica or più inante;<br />
         che molte cose ho da narrarvi prima:<br />
         né sono a Ferraù né a Sacripante,<br />
         sin a gran pezzo per donar più rima.<br />
         Da lor mi leva il principe d’Anglante,<br />
         che di sé vuol che inanzi gli altri esprima<br />
         le fatiche e gli affanni che sostenne<br />
         nel gran disio, di che a fin mai non venne.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="67">
    <p>Alla prima città ch’egli ritruova<br />
         (perché d’andare occulto avea gran cura)<br />
         si pone in capo una barbuta nuova<br />
         senza mirar s’ha debil tempra o dura:<br />
         sia qual si vuol, poco gli nuoce o giova;<br />
         sì ne la fatagion si rassicura.<br />
         Così coperto, seguita l’inchiesta;<br />
         né notte, o giorno, o pioggia, o sol l’arresta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="68">
    <p>Era ne l’ora, che traea i cavalli<br />
         Febo del mar con rugiadoso pelo,<br />
         e l’Aurora di fior vermigli e gialli<br />
         venia spargendo d’ogn’intorno il cielo;<br />
         e lasciato le stelle aveano i balli,<br />
         e per partirsi postosi già il velo;<br />
         quando appresso a Parigi un dì passando,<br />
         mostrò di sua virtù gran segno Orlando.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="69">
    <p>In dua squadre incontrossi: e Manilardo<br />
         ne reggea l’una, il Saracin canuto,<br />
         re di Norizia, già fiero e gagliardo,<br />
         or miglior di consiglio che d’aiuto;<br />
         guidava l’altra sotto il suo stendardo<br />
         il re di Tremisen, ch’era tenuto<br />
         tra gli Africani cavallier perfetto:<br />
         Alzirdo fu, da chi ’l conobbe, detto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="70">
    <p>Questi con l’altro esercito pagano<br />
         quella invernata avean fatto soggiorno,<br />
         chi presso alla città, chi più lontano,<br />
         tutti alle ville o alle castella intorno:<br />
         ch’avendo speso il re Agramante invano,<br />
         per espugnar Parigi, più d’un giorno,<br />
         volse tentar l’assedio finalmente,<br />
         poi che pigliar non lo potea altrimente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="71">
    <p>E per far questo avea gente infinita;<br />
         che oltre a quella che con lui giunt’era,<br />
         e quella che di Spagna avea seguita<br />
         del re Marsilio la real bandiera,<br />
         molta di Francia n’avea al soldo unita;<br />
         che da Parigi insino alla riviera<br />
         d’Arli, con parte di Guascogna (eccetto<br />
         alcune rocche) avea tutto suggetto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="72">
    <p>Or cominciando i trepidi ruscelli<br />
         a sciorre il freddo giaccio in tiepide onde,<br />
         e i prati di nuove erbe, e gli arbuscelli<br />
         a rivestirsi di tenera fronde;<br />
         ragunò il re Agramante tutti quelli<br />
         che seguian le fortune sue seconde,<br />
         per farsi rassegnar l’armata torma;<br />
         indi alle cose sue dar miglior forma.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="73">
    <p>A questo effetto il re di Tremisenne<br />
         con quel de la Norizia ne venia,<br />
         per là giungere a tempo, ove si tenne<br />
         poi conto d’ogni squadra o buona o ria.<br />
         Orlando a caso ad incontrar si venne<br />
         (come io v’ho detto) in questa compagnia,<br />
         cercando pur colei, come egli era uso,<br />
         che nel carcer d’Amor lo tenea chiuso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="74">
    <p>Come Alzirdo appressar vide quel conte<br />
         che di valor non avea pari al mondo,<br />
         in tal sembiante, in sì superba fronte,<br />
         che ’l dio de l’arme a lui parea secondo,<br />
         restò stupito alle fattezze conte,<br />
         al fiero sguardo, al viso furibondo;<br />
         e lo stimò guerrier d’alta prodezza:<br />
         ma ebbe del provar troppa vaghezza.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="75">
    <p>Era giovane Alzirdo, et arrogante<br />
         per molta forza, e per gran cor pregiato.<br />
         Per giostrar spinse il suo cavallo inante:<br />
         meglio per lui, se fosse in schiera stato;<br />
         che ne lo scontro il principe d’Anglante<br />
         lo fe’ cader per mezzo il cor passato.<br />
         Giva in fuga il destrier di timor pieno;<br />
         che su non v’era chi reggesse il freno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="76">
    <p>Levasi un grido subito et orrendo,<br />
         che d’ogn’intorno n’ha l’aria ripiena,<br />
         come si vede il giovene, cadendo,<br />
         spicciar il sangue di sì larga vena.<br />
         La turba verso il conte vien fremendo<br />
         disordinata, e tagli e punte mena;<br />
         ma quella è più che con pennuti dardi<br />
         tempesta il fior dei cavallier gagliardi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="77">
    <p>Con qual rumor la setolosa frotta<br />
         correr da monti suole o da campagne,<br />
         se ’l lupo uscito di nascosa grotta,<br />
         o l’orso sceso alle minor montagne,<br />
         un tener porco preso abbia talotta,<br />
         che con grugnito e gran stridor si lagne;<br />
         con tal lo stuol barbarico era mosso<br />
         verso il conte, gridando: – Adosso, adosso! –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="78">
    <p>Lance, saette e spade ebbe l’usbergo<br />
         a un tempo mille, e lo scudo altretante:<br />
         chi gli percuote con la mazza il tergo,<br />
         chi minaccia da lato, e chi davante.<br />
         Ma quel, ch’al timor mai non diede albergo,<br />
         estima la vil turba e l’arme tante,<br />
         quel che dentro alla mandra, all’aer cupo,<br />
         il numer de l’agnelle estimi il lupo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="79">
    <p>Nuda avea in man quella fulminea spada<br />
         che posti ha tanti Saracini a morte:<br />
         dunque chi vuol di quanta turba cada<br />
         tenere il conto, ha impresa dura e forte.<br />
         Rossa di sangue già correa la strada,<br />
         capace a pena a tante genti morte;<br />
         perché né targa né capel difende<br />
         la fatal Durindana, ove discende,<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="80">
    <p>né vesta piena di cotone, o tele<br />
         che circondino il capo in mille volti.<br />
         Non pur per l’aria gemiti e querele,<br />
         ma volan braccia e spalle e capi sciolti.<br />
         Pel campo errando va Morte crudele<br />
         in molti, varii, e tutti orribil volti;<br />
         e tra sé dice: – In man d’Orlando valci<br />
         Durindana per cento de mie falci. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="81">
    <p>Una percossa a pena l’altra aspetta.<br />
         Ben tosto cominciar tutti a fuggire;<br />
         e quando prima ne veniano in fretta<br />
         (perch’era sol, credeanselo inghiottire),<br />
         non è chi per levarsi de la stretta<br />
         l’amico aspetti, e cerchi insieme gire:<br />
         chi fugge a piedi in qua, chi colà sprona;<br />
         nessun domanda se la strada è buona.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="82">
    <p>Virtude andava intorno con lo speglio<br />
         che fa veder ne l’anima ogni ruga:<br />
         nessun vi si mirò, se non un veglio<br />
         a cui il sangue l’età, non l’ardir, sciuga.<br />
         Vide costui quanto il morir sia meglio,<br />
         che con suo disonor mettersi in fuga:<br />
         dico il re di Norizia; onde la lancia<br />
         arrestò contra il paladin di Francia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="83">
    <p>E la roppe alla penna de lo scudo<br />
         del fiero conte, che nulla si mosse.<br />
         Egli ch’avea alla posta il brando nudo,<br />
         re Manilardo al trapassar percosse.<br />
         Fortuna l’aiutò; che ’l ferro crudo<br />
         in man d’Orlando al venir giù voltosse:<br />
         tirare i colpi a filo ognor non lece;<br />
         ma pur di sella stramazzar lo fece.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="84">
    <p>Stordito de l’arcion quel re stramazza:<br />
         non si rivolge Orlando a rivederlo;<br />
         che gli altri taglia, tronca, fende, amazza:<br />
         a tutti pare in su le spalle averlo.<br />
         Come per l’aria, ove han sì larga piazza,<br />
         fuggon li storni da l’audace smerlo,<br />
         così di quella squadra ormai disfatta<br />
         altri cade, altri fugge, altri s’appiatta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="85">
    <p>Non cessò pria la sanguinosa spada,<br />
         che fu di viva gente il campo voto.<br />
         Orlando è in dubbio a ripigliar la strada,<br />
         ben che gli sia tutto il paese noto.<br />
         O da man destra o da sinistra vada,<br />
         il pensier da l’andar sempre è remoto:<br />
         d’Angelica cercar, fuor ch’ove sia,<br />
         teme, e di far sempre contraria via.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="86">
    <p>Il suo camin (di lei chiedendo spesso)<br />
         or per li campi or per le selve tenne:<br />
         e sì come era uscito di se stesso,<br />
         uscì di strada; e a piè d’un monte venne,<br />
         dove la notte fuor d’un sasso fesso<br />
         lontan vide un splendor batter le penne.<br />
         Orlando al sasso per veder s’accosta,<br />
         se quivi fosse Angelica reposta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="87">
    <p>Come nel bosco de l’umil ginepre,<br />
         o ne la stoppia alla campagna aperta,<br />
         quando si cerca la paurosa lepre<br />
         per traversati solchi e per via incerta,<br />
         si va ad ogni cespuglio, ad ogni vepre,<br />
         se per ventura vi fosse coperta;<br />
         così cercava Orlando con gran pena<br />
         la donna sua, dove speranza il mena.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="88">
    <p>Verso quel raggio andando in fretta il conte,<br />
         giunse ove ne la selva si diffonde<br />
         da l’angusto spiraglio di quel monte,<br />
         ch’una capace grotta in sé nasconde;<br />
         e truova inanzi ne la prima fronte<br />
         spine e virgulti, come mura e sponde,<br />
         per celar quei che ne la grotta stanno,<br />
         da chi far lor cercasse oltraggio e danno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="89">
    <p>Di giorno ritrovata non sarebbe,<br />
         ma la facea di notte il lume aperta.<br />
         Orlando pensa ben quel ch’esser debbe;<br />
         pur vuol saper la cosa anco più certa.<br />
         Poi che legato fuor Brigliadoro ebbe,<br />
         tacito viene alla grotta coperta;<br />
         e fra li spessi rami ne la buca<br />
         entra, senza chiamar chi l’introduca.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="90">
    <p>Scende la tomba molti gradi al basso,<br />
         dove la viva gente sta sepolta.<br />
         Era non poco spazioso il sasso<br />
         tagliato a punte di scarpelli in volta;<br />
         né di luce diurna in tutto casso,<br />
         ben che l’entrata non ne dava molta;<br />
         ma ve ne venia assai da una finestra<br />
         che sporgea in un pertugio da man destra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="91">
    <p>In mezzo la spelonca, appresso a un fuoco<br />
         era una donna di giocondo viso;<br />
         quindici anni passar dovea di poco,<br />
         quanto fu al conte, al primo sguardo, aviso:<br />
         et era bella sì, che facea il loco<br />
         salvatico parere un paradiso;<br />
         ben ch’avea gli occhi di lacrime pregni,<br />
         del cor dolente manifesti segni.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="92">
    <p>V’era una vecchia; e facean gran contese<br />
         (come uso feminil spesso esser suole),<br />
         ma come il conte ne la grotta scese,<br />
         finiron le dispute e le parole.<br />
         Orlando a salutarle fu cortese<br />
         (come con donne sempre esser si vuole),<br />
         et elle si levaro immantinente,<br />
         e lui risalutar benignamente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="93">
    <p>Gli è ver che si smarriro in faccia alquanto,<br />
         come improviso udiron quella voce,<br />
         e insieme entrare armato tutto quanto<br />
         vider là dentro un uom tanto feroce.<br />
         Orlando domandò qual fosse tanto<br />
         scortese, ingiusto, barbaro et atroce,<br />
         che ne la grotta tenesse sepolto<br />
         un sì gentile et amoroso volto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="94">
    <p>La vergine a fatica gli rispose,<br />
         interrotta da fervidi signiozzi,<br />
         che dai coralli e da le preziose<br />
         perle uscir fanno i dolci accenti mozzi.<br />
         Le lacrime scendean tra gigli e rose,<br />
         là dove avien ch’alcuna se n’inghiozzi.<br />
         Piacciavi udir ne l’altro canto il resto,<br />
         Signor, che tempo è omai di finir questo.<br />
  </div>
</div>

<script>
  document.querySelectorAll('.annotated').forEach(function(el) {
    const tooltip = document.createElement('div');
    tooltip.className = 'tooltip';
    tooltip.innerText = el.dataset.annotation;
    el.appendChild(tooltip);

    el.addEventListener('mouseenter', function() {
      tooltip.style.display = 'block';
      const rect = el.getBoundingClientRect();
      tooltip.style.left = (el.offsetWidth / 2) + 'px';
      tooltip.style.top = '1.5em';
    });

    el.addEventListener('mouseleave', function() {
      tooltip.style.display = 'none';
    });
  });
</script>

</body>
</html>

