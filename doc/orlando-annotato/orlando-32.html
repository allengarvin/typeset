<!DOCTYPE html>
<html lang="it">
<head>
<meta charset="UTF-8">
<title>Annotated Orlando Furioso</title>
<style>
  body {
    font-family: "Garamond", "Georgia", serif;
    line-height: 1.6;
    margin: 2em auto;
    max-width: 900px;
    counter-reset: octave;
  }

  .octave-wrapper {
    display: flex;
    align-items: flex-start;
    margin-bottom: 1.8em;
  }

  .margin-note {
    flex: 0 0 180px;         /* width of margin column */
    font-size: 0.9em;
    color: #666;
    padding-right: 1em;
    border-right: 1px solid #ddd;
    margin-right: 1em;
  }

  .octave {
    flex: 1;
    counter-increment: octave;
  }

  .octave::before {
    content: "Ottava " counter(octave);
    display: block;
    font-weight: bold;
    color: #444;
    margin-bottom: 0.3em;
  }

  .annotated {
    color: #0044cc;
    cursor: pointer;
    position: relative;
  }

  /* tooltip styling */
  .tooltip {
    position: absolute;
    background: #fff8c6;
    border: 1px solid #e0d97a;
    padding: 6px 10px;
    border-radius: 6px;
    box-shadow: 1px 2px 6px rgba(0, 0, 0, 0.2);
    font-size: 0.9em;
    width: 250px;
    max-width: 500px;
    z-index: 100;
    display: none;
    white-space: normal; /* allows wrapping */

  }
</style>
</head>
<body>
<table>
<tr><td><h1><center>Orlando Furioso: Canto XXXII (annotato)</center></h1></td></tr>
<td><br></td>
<tr><td><table>
<tr><td align="left"><h2><a href="orlando-31.html">Prev. (Canto XXXI)</a></h2></td><td align="right"><h2><a href="orlando-33.html">Next. (Canto XXXIII)</h2></a></td></tr>
</table></td></tr>
</table>
  </div>
</div>

<div class="octave-wrapper">
  <div class="margin-note">

  </div>  <div class="octave" number="1">
    <p>Che dolce più, che più giocondo stato<br />
          saria di quel d’un amoroso core?<br />
          che viver più felice e più beato,<br />
          che ritrovarsi in servitù d’Amore?<br />
          se non fosse l’uom sempre stimulato<br />
          da quel sospetto rio, da quel timore,<br />
          da quel martir, da quella frenesia,<br />
          da quella rabbia detta gelosia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="2">
    <p>Però ch’ogni altro amaro che si pone<br />
          tra questa soavissima dolcezza,<br />
          è un augumento, una perfezione,<br />
          et è un condurre amore a più finezza.<br />
          L’acque parer fa saporite e buone<br />
          la sete, e il cibo pel digiun s’apprezza:<br />
          non conosce la pace e non l’estima<br />
          chi provato non ha la guerra prima.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="3">
    <p>Se ben non veggon gli occhi ciò che vede<br />
          ognora il core, in pace si sopporta.<br />
          Lo star lontano, poi quando si riede,<br />
          quanto più lungo fu, più riconforta.<br />
          Lo stare in servitù senza mercede<br />
          (pur che non resti la speranza morta)<br />
          patir si può: che premio al ben servire<br />
          pur viene al fin, se ben tarda a venire.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="4">
    <p>Gli sdegni, le repulse, e finalmente<br />
          tutti i martir d’amor, tutte le pene,<br />
          fan per lor rimembranza, che si sente<br />
          con miglior gusto un piacer quando viene.<br />
          Ma se l’infernal peste una egra mente<br />
          avvien ch’infetti, ammorbi et avelene;<br />
          se ben segue poi festa et allegrezza,<br />
          non la cura l’amante e non l’apprezza.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="5">
    <p>Questa è la cruda e avelenata piaga<br />
          a cui non val liquor, non vale impiastro,<br />
          né murmure, ne imagine di saga,<br />
          né val lungo osservar di benigno astro,<br />
          né quanta esperienzia d’arte maga<br />
          fece mai l’inventor suo Zoroastro:<br />
          piaga crudel che sopra ogni dolore<br />
          conduce l’uom, che disperato muore.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="6">
    <p>Oh incurabil piaga che nel petto<br />
          d’un amator sì facile s’imprime,<br />
          non men per falso che per ver sospetto!<br />
          piaga che l’uom sì crudelmente opprime,<br />
          che la ragion gli offusca e l’intelletto,<br />
          e lo tra’ fuor de le sembianze prime!<br />
          Oh iniqua gelosia, che così a torto<br />
          levasti a Bradamante ogni conforto!<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="7">
    <p>Non di questo ch’Ippalca e che ’l fratello<br />
          le avea nel core amaramente impresso,<br />
          ma dico d’uno annunzio crudo e fello<br />
          che le fu dato pochi giorni appresso.<br />
          Questo era nulla a paragon di quello<br />
          ch’io vi dirò, ma dopo alcun digresso.<br />
          Di Rinaldo ho da dir primieramente,<br />
          che ver Parigi vien con la sua gente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="8">
    <p>Scontrano il dì seguente inver la sera<br />
          un cavallier ch’avea una donna al fianco,<br />
          con scudo e sopravesta tutta nera,<br />
          se non che per traverso ha un fregio bianco.<br />
          Sfidò alla giostra Ricciardetto, ch’era<br />
          dinanzi, e vista avea di guerrier franco:<br />
          e quel, che mai nessun ricusar volse,<br />
          girò la briglia, e spazio a correr tolse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="9">
    <p>Senza dir altro, o più notizia darsi<br />
          de l’esser lor, si vengono all’incontro.<br />
          Rinaldo e gli altri cavallier fermarsi<br />
          per veder come seguiria lo scontro.<br />
          – Tosto costui per terra ha da versarsi,<br />
          se in luogo fermo a mio modo lo incontro –<br />
          dicea tra se medesmo Ricciardetto;<br />
          ma contrario al pensier seguì l’effetto:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="10">
    <p>però che lui sotto la vista offese<br />
          di tanto colpo il cavalliero istrano,<br />
          che lo levò di sella, e lo distese<br />
          più di due lance al suo destrier lontano.<br />
          Di vendicarlo incontinente prese<br />
          l’assunto Alardo, e ritrovossi al piano<br />
          stordito e male acconcio: sì fu crudo<br />
          lo scontro fier, che gli spezzò lo scudo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="11">
    <p>Guicciardo pone incontinente in resta<br />
          l’asta, che vede i duo germani in terra,<br />
          ben che Rinaldo gridi: – Resta, resta;<br />
          che mia convien che sia la terza guerra: –<br />
          ma l’elmo ancor non ha allacciato in testa,<br />
          sì che Guicciardo al corso si disserra;<br />
          né più degli altri si seppe tenere,<br />
          e ritrovossi subito a giacere.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="12">
    <p>Vuol Ricciardo, Viviano e Malagigi,<br />
          e l’un prima de l’altro essere in giostra:<br />
          ma Rinaldo pon fine ai lor litigi;<br />
          ch’inanzi a tutti armato si dimostra,<br />
          dicendo loro: – È tempo ire a Parigi;<br />
          e saria troppo la tardanza nostra,<br />
          s’io volesse aspettar fin che ciascuno<br />
          di voi fosse abbattuto ad uno ad uno. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="13">
    <p>Dissel tra sé, ma non che fosse inteso,<br />
          che saria stato agli altri ingiuria e scorno.<br />
          L’un e l’altro del campo avea già preso,<br />
          e si faceano incontra aspro ritorno.<br />
          Non fu Rinaldo per terra disteso,<br />
          che valea tutti gli altri ch’avea intorno;<br />
          le lance si fiaccar, come di vetro,<br />
          né i cavallier si piegar oncia a dietro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="14">
    <p>L’uno e l’altro cavallo in guisa urtosse,<br />
          che gli fu forza in terra a por le groppe.<br />
          Baiardo immantinente ridrizzosse,<br />
          tanto ch’a pena il correre interroppe.<br />
          Sinistramente sì l’altro percosse,<br />
          che la spalla e la schena insieme roppe.<br />
          Il cavallier che ’l destrier morto vede,<br />
          lascia le staffe, et è subito in piede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="15">
    <p>Et al figlio d’Amon, che già rivolto<br />
          tornava a lui con la man vota, disse:<br />
          – Signore, il buon destrier che tu m’hai tolto,<br />
          perché caro mi fu mentre che visse,<br />
          mi faria uscir del mio debito molto,<br />
          se così invendicato si morisse:<br />
          sì che vientene, e fa ciò che tu puoi,<br />
          perché battaglia esser convien tra noi. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="16">
    <p>Disse Rinaldo a lui: – Se ’l destrier morto,<br />
          e non altro ci de’ porre a battaglia,<br />
          un de’ miei ti darò, piglia conforto,<br />
          che men del tuo non crederò che vaglia. –<br />
          Colui soggiunse: – Tu sei malaccorto,<br />
          se creder vuoi che d’un destrier mi caglia.<br />
          Ma poi che non comprendi ciò ch’io voglio,<br />
          ti spiegherò più chiaramente il foglio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="17">
    <p>Vo’ dir che mi parria commetter fallo,<br />
          se con la spada non ti provassi anco,<br />
          e non sapessi s’in quest’altro ballo<br />
          tu mi sia pari, o se più vali o manco.<br />
          Come ti piace, o scendi, o sta a cavallo:<br />
          pur che le man tu non ti tegna al fianco,<br />
          io son contento ogni vantaggio darti:<br />
          tanto alla spada bramo di provarti. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="18">
    <p>Rinaldo molto non lo tenne in lunga,<br />
          e disse: – La battaglia ti prometto;<br />
          e perché tu sia ardito, e non ti punga<br />
          di questi c’ho d’intorno alcun sospetto,<br />
          andranno inanzi fin ch’io gli raggiunga;<br />
          né meco resterà fuor ch’un valletto<br />
          che mi tenga il cavallo: – e così disse<br />
          alla sua compagnia che se ne gisse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="19">
    <p>La cortesia del paladin gagliardo<br />
          commendò molto il cavalliero estrano.<br />
          Smontò Rinaldo, e del destrier Baiardo<br />
          diede al valletto le redine in mano:<br />
          e poi che più non vede il suo stendardo,<br />
          il qual di lungo spazio è già lontano,<br />
          lo scudo imbraccia e stringe il brando fiero,<br />
          e sfida alla battaglia il cavalliero.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="20">
    <p>E quivi s’incomincia una battaglia<br />
          di ch’altra mai non fu più fiera in vista.<br />
          Non crede l’un che tanto l’altro vaglia,<br />
          che troppo lungamente gli resista.<br />
          Ma poi che ’l paragon ben gli ragguaglia,<br />
          né l’un de l’altro più s’allegra o attrista,<br />
          pongon l’orgoglio et il furor da parte,<br />
          et al vantaggio loro usano ogn’arte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="21">
    <p>S’odon lor colpi dispietati e crudi<br />
          intorno rimbombar con suono orrendo,<br />
          ora i canti levando a’ grossi scudi,<br />
          schiodando or piastre, e quando maglie aprendo.<br />
          Né qui bisogna tanto che si studi<br />
          a ben ferir, quanto a parar, volendo<br />
          star l’uno a l’altro par; ch’eterno danno<br />
          lor può causar il primo error che fanno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="22">
    <p>Durò l’assalto un’ora e più che ’l mezzo<br />
          d’un’altra; et era il sol già sotto l’onde,<br />
          et era sparso il tenebroso rezzo<br />
          de l’orizzon fin all’estreme sponde;<br />
          né riposato o fatto altro intermezzo<br />
          aveano alle percosse furibonde<br />
          questi guerrier, che non ira o rancore,<br />
          ma tratto all’arme avea disio d’onore.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="23">
    <p>Rivolve tuttavia tra sé Rinaldo<br />
          chi sia l’estrano cavallier sì forte,<br />
          che non pur gli sta contra ardito e saldo,<br />
          ma spesso il mena a risco de la morte;<br />
          e già tanto travaglio e tanto caldo<br />
          gli ha posto, che del fin dubita forte:<br />
          e volentier, se con suo onor potesse,<br />
          vorria che quella pugna rimanesse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="24">
    <p>Da l’altra parte il cavallier estrano,<br />
          che similmente non avea notizia<br />
          che quel fosse il signor di Montalbano,<br />
          quel sì famoso in tutta la milizia,<br />
          che gli avea incontra con la spada in mano<br />
          condotto così poca nimicizia,<br />
          era certo che d’uom di più eccellenza<br />
          non potesson dar l’arme esperienza.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="25">
    <p>Vorrebbe de l’impresa esser digiuno,<br />
          ch’avea di vendicare il suo cavallo;<br />
          e se potesse senza biasmo alcuno,<br />
          si trarria fuor del periglioso ballo.<br />
          Il mondo era già tanto oscuro e bruno,<br />
          che tutti i colpi quasi ivano in fallo:<br />
          poco ferire e men parar sapeano,<br />
          ch’a pena in man le spade si vedeano.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="26">
    <p>Fu quel da Montalbano il primo a dire<br />
          che far battaglia non denno allo scuro,<br />
          ma quella indugiar tanto e differire,<br />
          ch’avesse dato volta il pigro Arturo;<br />
          e che può intanto al padiglion venire,<br />
          ove di sé non sarà men sicuro,<br />
          ma servito, onorato e ben veduto,<br />
          quanto in loco ove mai fosse venuto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="27">
    <p>Non bisognò a Rinaldo pregar molto,<br />
          che ’l cortese baron tenne lo ’nvito.<br />
          Ne vanno insieme ove il drappel raccolto<br />
          di Montalbano era in sicuro sito.<br />
          Rinaldo al suo scudiero avea già tolto<br />
          un bel cavallo e molto ben guernito,<br />
          a spada e a lancia e ad ogni prova buono,<br />
          et a quel cavallier fattone dono.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="28">
    <p>Il guerrier peregrin conobbe quello<br />
          esser Rinaldo, che venia con esso;<br />
          che prima che giungessero all’ostello,<br />
          venuto a caso era a nomar se stesso:<br />
          e perché l’un de l’altro era fratello,<br />
          si sentir dentro di dolcezza oppresso,<br />
          e di pietoso affetto tocco il core;<br />
          e lacrimar per gaudio e per amore.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="29">
    <p>Questo guerriero era Guidon Selvaggio,<br />
          che dianzi con Marfisa e Sansonetto<br />
          e’ figli d’Olivier molto viaggio<br />
          avea fatto per mar, come v’ho detto.<br />
          Di non veder più tosto il suo lignaggio<br />
          il fellon Pinabel gli avea interdetto,<br />
          avendol preso, e a bada poi tenuto<br />
          alla difesa del suo rio statuto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="30">
    <p>Guidon, che questo esser Rinaldo udio,<br />
          famoso sopra ogni famoso duce,<br />
          ch’avuto avea più di veder disio,<br />
          che non ha il cieco la perduta luce,<br />
          con molto gaudio disse: – O signor mio,<br />
          qual fortuna a combatter mi conduce<br />
          con voi, che lungamente ho amato et amo,<br />
          e sopra tutto il mondo onorar bramo?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="31">
    <p>Mi partorì Costanza ne le estreme<br />
          ripe del mar Eusino: io son Guidone,<br />
          concetto de lo illustre inclito seme,<br />
          come ancor voi, del generoso Amone.<br />
          Di voi vedere, e gli altri nostri insieme,<br />
          il desiderio è del venir cagione;<br />
          e dove mia intenzion fu d’onorarvi,<br />
          mi veggo esser venuto a ingiuriarvi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="32">
    <p>Ma scusimi apo voi d’un error tanto,<br />
          ch’io non ho voi né gli altri conosciuto;<br />
          e s’emendar si può, ditemi quanto<br />
          far debbo, ch’in ciò far nulla rifiuto. –<br />
          Poi che si fu da questo e da quel canto<br />
          de’ complessi iterati al fin venuto,<br />
          rispose a lui Rinaldo: – Non vi caglia<br />
          meco scusarvi più de la battaglia:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="33">
    <p>che per certificarne che voi sete<br />
          di nostra antiqua stirpe un vero ramo,<br />
          dar miglior testimonio non potete,<br />
          che ’l gran valor ch’in voi chiaro proviamo.<br />
          Se più pacifiche erano e quiete<br />
          vostre maniere, mal vi credevamo;<br />
          che la damma non genera il leone,<br />
          né le colombe l’aquila o il falcone. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="34">
    <p>Non, per andar, di ragionar lasciando,<br />
          non di seguir, per ragionar, lor via,<br />
          vennero ai padiglioni; ove narrando<br />
          il buon Rinaldo alla sua compagnia<br />
          che questo era Guidon, che disiando<br />
          veder, tanto aspettato aveano pria,<br />
          molto gaudio apportò ne le sue squadre;<br />
          e parve a tutti assimigliarsi al padre.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="35">
    <p>Non dirò l’accoglienze che gli fero<br />
          Alardo, Ricciardetto e gli altri dui;<br />
          che gli fece Viviano et Aldigiero,<br />
          e Malagigi, frati e cugin sui;<br />
          ch’ogni signor gli fece e cavalliero;<br />
          ciò ch’egli disse a loro, et essi a lui:<br />
          ma vi concluderò che finalmente<br />
          fu ben veduto da tutta la gente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="36">
    <p>Caro Guidone a’ suoi fratelli stato<br />
          credo sarebbe in ogni tempo assai;<br />
          ma lor fu al gran bisogno ora più grato,<br />
          ch’esser potesse in altro tempo mai.<br />
          Poscia che ’l nuovo sole incoronato<br />
          del mare uscì di luminosi rai,<br />
          Guidon coi frati e coi parenti in schiera<br />
          se ne tornò sotto la lor bandiera.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="37">
    <p>Tanto un giorno et un altro se n’andaro<br />
          che di Parigi alle assediate porte<br />
          a men di dieci miglia s’accostaro<br />
          in ripa a Senna; ove per buona sorte<br />
          Grifone et Aquilante ritrovaro,<br />
          i duo guerrier’ da l’armatura forte:<br />
          Grifone il bianco et Aquilante il nero,<br />
          che partorì Gismonda d’Oliviero.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="38">
    <p>Con essi ragionava una donzella,<br />
          non già di vil condizione in vista,<br />
          che di sciamito bianco la gonnella<br />
          fregiata intorno avea d’aurata lista;<br />
          molto leggiadra in apparenza e bella,<br />
          fosse quantunque lacrimosa e trista:<br />
          e mostrava ne’ gesti e nel sembiante<br />
          di cosa ragionar molto importante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="39">
    <p>Conobbe i cavallier, come essi lui,<br />
          Guidon, che fu con lor pochi dì inanzi;<br />
          et a Rinaldo disse: – Eccovi dui<br />
          a cui van pochi di valore inanzi;<br />
          e se per Carlo ne verran con nui,<br />
          non ne staranno i Saracini inanzi. –<br />
          Rinaldo di Guidon conferma il detto,<br />
          che l’uno e l’altro era guerrier perfetto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="40">
    <p>Gli avea riconosciuti egli non manco;<br />
          però che quelli sempre erano usati,<br />
          l’un tutto nero, e l’altro tutto bianco<br />
          vestir su l’arme, e molto andare ornati.<br />
          Da l’altra parte essi conobbero anco<br />
          e salutar Guidon, Rinaldo e i frati;<br />
          et abbracciar Rinaldo come amico,<br />
          messo da parte ogni lor odio antico.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="41">
    <p>S’ebbero un tempo in urta e in gran dispetto<br />
          per Truffaldin, che fora lungo a dire;<br />
          ma quivi insieme con fraterno affetto<br />
          s’accarezzar, tutte obliando l’ire.<br />
          Rinaldo poi si volse a Sansonetto,<br />
          ch’era tardato un poco più a venire,<br />
          e lo raccolse col debito onore,<br />
          a pieno instrutto del suo gran valore.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="42">
    <p>Tosto che la donzella più vicino<br />
          vide Rinaldo, e conosciuto l’ebbe<br />
          (ch’avea notizia d’ogni paladino),<br />
          gli disse una novella che gl’increbbe;<br />
          e cominciò: – Signore, il tuo cugino,<br />
          a cui la Chiesa e l’alto Imperio debbe,<br />
          quel già sì saggio et onorato Orlando,<br />
          è fatto stolto, e va pel mondo errando.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="43">
    <p>Onde causato così strano e rio<br />
          accidente gli sia, non so narrarte.<br />
          La sua spada e l’altr’arme ho vedute io,<br />
          che per li campi avea gittate e sparte;<br />
          e vidi un cavallier cortese e pio<br />
          che le andò raccogliendo da ogni parte,<br />
          e poi di tutte quelle un arbuscello<br />
          fe’, a guisa di trofeo, pomposo e bello.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="44">
    <p>Ma la spada ne fu tosto levata<br />
          dal figliuol d’Agricane il dì medesmo.<br />
          Tu poi considerar quanto sia stata<br />
          gran perdita alla gente del battesmo<br />
          l’essere un’altra volta ritornata<br />
          Durindana in poter del paganesmo.<br />
          Né Brigliadoro men, ch’errava sciolto<br />
          intorno all’arme, fu dal pagan tolto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="45">
    <p>Son pochi dì ch’Orlando correr vidi<br />
          senza vergogna e senza senno, ignudo,<br />
          con urli spaventevoli e con gridi:<br />
          ch’è fatto pazzo in somma ti conchiudo;<br />
          e non avrei, fuor ch’a questi occhi fidi,<br />
          creduto mai sì acerbo caso e crudo. –<br />
          Poi narrò che lo vide giù dal ponte<br />
          abbracciato cader con Rodomonte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="46">
    <p>– A qualunque io non creda esser nimico<br />
          d’Orlando – soggiungea – di ciò favello,<br />
          acciò ch’alcun di tanti a ch’io lo dico,<br />
          mosso a pietà del caso strano e fello,<br />
          cerchi o a Parigi o in altro luogo amico<br />
          ridurlo, fin che si purghi il cervello.<br />
          Ben so, se Brandimarte n’avrà nuova,<br />
          sarà per farne ogni possibil prova. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="47">
    <p>Era costei la bella Fiordiligi,<br />
          più cara a Brandimarte che se stesso,<br />
          la qual, per lui trovar, venia a Parigi:<br />
          e de la spada ella soggiunse appresso,<br />
          che discordia e contesa e gran litigi<br />
          tra il Sericano e ’l Tartaro avea messo;<br />
          e ch’avuta l’avea, poi che fu casso<br />
          di vita Mandricardo, al fin Gradasso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="48">
    <p>Di così strano e misero accidente<br />
          Rinaldo senza fin si lagna e duole;<br />
          né il core intenerir men se ne sente,<br />
          che soglia intenerirsi il ghiaccio al sole:<br />
          e con disposta et immutabil mente,<br />
          ovunque Orlando sia, cercar lo vuole,<br />
          con speme, poi che ritrovato l’abbia,<br />
          di farlo risanar di quella rabbia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="49">
    <p>Ma già lo stuolo avendo fatto unire<br />
          sia volontà del cielo o sia aventura,<br />
          vuol fare i Saracin prima fuggire,<br />
          e liberar le parigine mura.<br />
          Ma consiglia l’assalto differire,<br />
          che vi par gran vantaggio, a notte scura,<br />
          ne la terza vigilia o ne la quarta,<br />
          ch’avrà l’acqua di Lete il Sonno sparta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="50">
    <p>Tutta la gente alloggiar fece al bosco,<br />
          e quivi la posò per tutto ’l giorno;<br />
          ma poi che ’l sol, lasciando il mondo fosco,<br />
          alla nutrice antiqua fe’ ritorno,<br />
          et orsi e capre e serpi senza tosco<br />
          e l’altre fere ebbeno il cielo adorno,<br />
          che state erano ascose al maggior lampo,<br />
          mosse Rinaldo il taciturno campo:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="51">
    <p>e venne con Grifon, con Aquilante,<br />
          con Vivian, con Alardo e con Guidone,<br />
          con Sansonetto, agli altri un miglio inante,<br />
          a cheti passi e senza alcun sermone.<br />
          Trovò dormir l’ascolta d’Agramante:<br />
          tutta l’uccise, e non ne fe’ un prigione.<br />
          Indi arrivò tra l’altra gente Mora,<br />
          che non fu visto né sentito ancora.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="52">
    <p>Del campo d’infedeli a prima giunta<br />
          la ritrovata guardia all’improviso<br />
          lasciò Rinaldo sì rotta e consunta,<br />
          ch’un sol non ne restò, se non ucciso.<br />
          Spezzata che lor fu la prima punta,<br />
          i Saracin non l’avean più da riso;<br />
          che sonnolenti, timidi et inermi,<br />
          poteano a tai guerrier far pochi schermi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="53">
    <p>Fece Rinaldo per maggior spavento<br />
          dei Saracini, al mover de l’assalto,<br />
          a trombe e a corni dar subito vento,<br />
          e, gridando, il suo nome alzar in alto.<br />
          Spinse Baiardo, e quel non parve lento;<br />
          che dentro all’alte sbarre entrò d’un salto,<br />
          e versò cavallier, pestò pedoni,<br />
          et atterrò trabacche e padiglioni.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="54">
    <p>Non fu sì ardito tra il popul pagano,<br />
          a cui non s’arricciassero le chiome,<br />
          quando sentì «Rinaldo e Montalbano»<br />
          sonar per l’aria, il formidato nome.<br />
          Fugge col campo d’Africa l’ispano,<br />
          né perde tempo a caricar le some;<br />
          ch’aspettar quella furia più non vuole,<br />
          ch’aver provata anco si piagne e duole.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="55">
    <p>Guidon lo segue, e non fa men di lui;<br />
          né men fanno i duo figli d’Oliviero,<br />
          Alardo e Ricciardetto, e gli altri dui:<br />
          col brando Sansonetto apre il sentiero:<br />
          Aldigiero e Vivian provar altrui<br />
          fan quanto in arme l’uno e l’altro è fiero.<br />
          Così fa ognun che segue lo stendardo<br />
          di Chiaramonte, da guerrier gagliardo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="56">
    <p>Settecento con lui tenea Rinaldo<br />
          in Montalbano e intorno a quelle ville,<br />
          usati a portar l’arme al freddo e al caldo,<br />
          non già più rei dei Mirmidon d’Achille.<br />
          Ciascun d’essi al bisogno era sì saldo,<br />
          che cento insieme non fuggian per mille;<br />
          e se ne potean molti sceglier fuori,<br />
          che d’alcun dei famosi eran migliori.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="57">
    <p>E se Rinaldo ben non era molto<br />
          ricco né di città né di tesoro,<br />
          facea sì con parole e con buon volto,<br />
          e ciò ch’avea partendo ognor con loro,<br />
          ch’un di quel numer mai non gli fu tolto<br />
          per offerire altrui più somma d’oro.<br />
          Questi da Montalban mai non rimuove,<br />
          se non lo stringe un gran bisogno altrove.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="58">
    <p>Et or, perch’abbia il Magno Carlo aiuto,<br />
          lasciò con poca guardia il suo castello.<br />
          Tra gli African questo drappel venuto,<br />
          questo drappel del cui valor favello,<br />
          ne fece quel che del gregge lanuto<br />
          sul falanteo Galeso il lupo fello,<br />
          o quel che soglia del barbato, appresso<br />
          il barbaro Cinifio, il leon spesso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="59">
    <p>Carlo, ch’aviso da Rinaldo avuto<br />
          avea che presso era a Parigi giunto,<br />
          e che la notte il campo sproveduto<br />
          volea assalir, stato era in arme e in punto;<br />
          e quando bisognò, venne in aiuto<br />
          coi paladini; e ai paladini aggiunto<br />
          avea il figliol del ricco Monodante,<br />
          di Fiordiligi il fido e saggio amante,<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="60">
    <p>ch’ella più giorni per sì lunga via<br />
          cercato avea per tutta Francia invano.<br />
          Quivi all’insegne che portar solia,<br />
          fu da lei conosciuto di lontano.<br />
          Come lei Brandimarte vide pria,<br />
          lasciò la guerra, e tornò tutto umano,<br />
          e corse ad abbracciarla; e d’amor pieno,<br />
          mille volte baciolla o poco meno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="61">
    <p>De le lor donne e de le lor donzelle<br />
          si fidar molto, a quella antica etade.<br />
          Senz’altra scorta andar lasciano quelle<br />
          per piani e monti e per strane contrade;<br />
          et al ritorno l’han per buone e belle,<br />
          né mai tra lor suspizione accade.<br />
          Fiordiligi narrò quivi al suo amante,<br />
          che fatto stolto era il signor d’Anglante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="62">
    <p>Brandimarte sì strana e ria novella<br />
          creder ad altri a pena avria potuto;<br />
          ma lo credette a Fiordiligi bella,<br />
          a cui già maggior cose avea creduto.<br />
          Non pur d’averlo udito gli dice ella,<br />
          ma che con gli occhi proprii l’ha veduto<br />
          (c’ha conoscenza e pratica d’Orlando,<br />
          quanto alcun altro), e dice dove e quando.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="63">
    <p>E gli narra del ponte periglioso,<br />
          che Rodomonte ai cavallier difende,<br />
          ove un sepolcro adorna e fa pomposo<br />
          di sopraveste e d’arme di chi prende.<br />
          Narra c’ha visto Orlando furioso<br />
          far cose quivi orribili e stupende;<br />
          che nel fiume il pagan mandò riverso,<br />
          con gran periglio di restar summerso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="64">
    <p>Brandimarte, che ’l conte amava quanto<br />
          si può compagno amar, fratello o figlio,<br />
          disposto di cercarlo, e di far tanto,<br />
          non ricusando affanno né periglio,<br />
          che per opra di medico o d’incanto<br />
          si ponga a quel furor qualche consiglio,<br />
          così come trovossi armato in sella,<br />
          si mise in via con la sua donna bella.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="65">
    <p>Verso la parte ove la donna il conte<br />
          avea veduto, il lor camin drizzaro,<br />
          di giornata in giornata, fin ch’al ponte<br />
          che guarda il re d’Algier, si ritrovaro.<br />
          La guardia ne fe’ segno a Rodomonte;<br />
          e gli scudieri a un tempo gli arrecaro<br />
          l’arme e il cavallo: e quel si trovò in punto,<br />
          quando fu Brandimarte al passo giunto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="66">
    <p>Con voce qual conviene al suo furore<br />
          il Saracino a Brandimarte grida:<br />
          – Qualunque tu ti sia, che, per errore<br />
          di via o di mente, qui tua sorte guida,<br />
          scendi e spogliati l’arme, e fanne onore<br />
          al gran sepolcro, inanzi ch’io t’uccida,<br />
          e che vittima all’ombre tu sia offerto:<br />
          ch’io ’l farò poi, né te n’avrò alcun merto. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="67">
    <p>Non volse Brandimarte a quell’altiero<br />
          altra risposta dar, che de la lancia.<br />
          Sprona Batoldo, il suo gentil destriero,<br />
          e inverso quel con tanto ardir si lancia,<br />
          che mostra che può star d’animo fiero<br />
          con qual si voglia al mondo alla bilancia:<br />
          e Rodomonte, con la lancia in resta,<br />
          lo stretto ponte a tutta briglia pesta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="68">
    <p>Il suo destrier ch’avea continuo uso<br />
          d’andarvi sopra, e far di quel sovente<br />
          quando uno e quando un altro cader giuso,<br />
          alla giostra correa sicuramente;<br />
          l’altro, del corso insolito confuso,<br />
          venia dubbioso, timido e tremente.<br />
          Trema anco il ponte, e par cader ne l’onda,<br />
          oltre che stretto e che sia senza sponda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="69">
    <p>I cavallier, di giostra ambi maestri,<br />
          che le lance avean grosse come travi,<br />
          tali qual fur nei lor ceppi silvestri,<br />
          si dieron colpi non troppo soavi.<br />
          Ai lor cavalli esser possenti e destri<br />
          non giovò molto agli aspri colpi e gravi;<br />
          che si versar di pari ambi sul ponte,<br />
          e seco i signor lor tutti in un monte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="70">
    <p>Nel volersi levar con quella fretta<br />
          che lo spronar de’ fianchi insta e richiede,<br />
          l’asse del ponticel lor fu sì stretta,<br />
          che non trovaro ove fermare il piede;<br />
          sì che una sorte uguale ambi li getta<br />
          ne l’acqua; e gran rimbombo al ciel ne riede,<br />
          simile a quel ch’uscì del nostro fiume,<br />
          quando ci cadde il mal rettor del lume.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="71">
    <p>I duo cavalli andar con tutto ’l pondo<br />
          dei cavallier, che steron fermi in sella,<br />
          a cercar la rivera insin al fondo,<br />
          se v’era ascosa alcuna ninfa bella.<br />
          Non è già il primo salto né ’l secondo,<br />
          che giù del ponte abbia il pagano in quella<br />
          onda spiccato col destrero audace;<br />
          però sa ben come quel fondo giace:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="72">
    <p>sa dove è saldo e sa dove è più molle,<br />
          sa dove è l’acqua bassa e dove è l’alta.<br />
          Dal fiume il capo e il petto e i fianchi estolle,<br />
          e Brandimarte a gran vantaggio assalta.<br />
          Brandimarte il corrente in giro tolle:<br />
          ne la sabbia il destrier, che ’l fondo smalta,<br />
          tutto si ficca, e non può riaversi,<br />
          con rischio di restarvi ambi sommersi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="73">
    <p>L’onda si leva e li fa andar sozzopra,<br />
          e dove è più profonda li trasporta:<br />
          va Brandimarte sotto, e ’l destrier sopra.<br />
          Fiordiligi dal ponte afflitta e smorta<br />
          e le lacrime e i voti e i prieghi adopra:<br />
          – Ah Rodomonte, per colei che morta<br />
          tu riverisci, non esser sì fiero,<br />
          ch’affogar lasci un tanto cavalliero!<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="74">
    <p>Deh, cortese signor, s’unque tu amasti,<br />
          di me, ch’amo costui, pietà ti vegna.<br />
          Di farlo tuo prigion, per Dio, ti basti;<br />
          che, s’orni il sasso tuo di quella insegna,<br />
          di quante spoglie mai tu gli arrecasti,<br />
          questa fia la più bella e la più degna. –<br />
          E seppe sì ben dir, ch’ancor che fosse<br />
          sì crudo il re pagan, pur lo commosse;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="75">
    <p>e fe’ che ’l suo amator ratto soccorse,<br />
          che sotto acqua il destrier tenea sepolto,<br />
          e de la vita era venuto in forse,<br />
          e senza sete avea bevuto molto.<br />
          Ma aiuto non però prima gli porse,<br />
          che gli ebbe il brando e dipoi l’elmo tolto.<br />
          De l’acqua mezzo morto il trasse, e porre<br />
          con molti altri lo fe’ ne la sua torre.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="76">
    <p>Fu ne la donna ogni allegrezza spenta,<br />
          quando prigion vide il suo amante gire;<br />
          ma di questo pur meglio si contenta,<br />
          che di vederlo nel fiume perire.<br />
          Di se stessa, e non d’altri, si lamenta,<br />
          che fu cagion di farlo ivi venire,<br />
          per averli narrato ch’avea il conte<br />
          riconosciuto al periglioso ponte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="77">
    <p>Quindi si parte, avendo già concetto<br />
          di menarvi Rinaldo paladino,<br />
          o il Selvaggio Guidone, o Sansonetto,<br />
          o altri de la corte di Pipino,<br />
          in acqua e in terra cavallier perfetto<br />
          da poter contrastar col Saracino;<br />
          se non più forte, almen, più fortunato<br />
          che Brandimarte suo non era stato.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="78">
    <p>Va molti giorni, prima che s’abbatta<br />
          in alcun cavallier ch’abbia sembiante<br />
          d’esser come lo vuol, perché combatta<br />
          col Saracino e liberi il suo amante.<br />
          Dopo molto cercar di persona atta<br />
          al suo bisogno, un le vien pur avante,<br />
          che sopravesta avea ricca et ornata,<br />
          a tronchi di cipressi ricamata.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="79">
    <p>Chi costui fosse, altrove ho da narrarvi:<br />
          che prima ritornar voglio a Parigi,<br />
          e de la gran sconfitta seguitarvi,<br />
          ch’a’ Mori diè Rinaldo e Malagigi.<br />
          Quei che fuggiro io non saprei contarvi,<br />
          né quei che fur cacciati ai fiumi stigi.<br />
          Levò a Turpino il conto l’aria oscura,<br />
          che di contarli s’avea preso cura.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="80">
    <p>Nel primo sonno dentro al padiglione<br />
          dormia Agramante; e un cavallier lo desta,<br />
          dicendogli che fia fatto prigione,<br />
          se la fuga non è via più che presta.<br />
          Guarda il re intorno, e la confusione<br />
          vede dei suoi, che van senza far testa<br />
          chi qua chi là fuggendo inermi e nudi,<br />
          che non han tempo di pur tor gli scudi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="81">
    <p>Tutto confuso e privo di consiglio<br />
          si facea porre indosso la corazza,<br />
          quando con Falsiron vi giunse il figlio<br />
          Grandonio e Balugante e quella razza;<br />
          e al re Agramante mostrano il periglio<br />
          di restar morto o preso in quella piazza:<br />
          e che può dir, se salva la persona,<br />
          che Fortuna gli sia propizia e buona.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="82">
    <p>Così Marsilio e così il buon Sobrino,<br />
          e così dicon gli altri ad una voce,<br />
          ch’a sua distruzion tanto è vicino,<br />
          quanto a Rinaldo il qual ne vien veloce;<br />
          che s’aspetta che giunga il paladino<br />
          con tanta gente, e un uom tanto feroce,<br />
          render certo si può ch’egli e i suo’ amici<br />
          rimarran morti, o in man degli nimici.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="83">
    <p>Ma ridur si può in Arli o sia in Narbona<br />
          con quella poca gente c’ha d’intorno;<br />
          che l’una e l’altra terra è forte e buona<br />
          da mantener la guerra più d’un giorno:<br />
          e quando salva sia la sua persona,<br />
          si potrà vendicar di questo scorno,<br />
          rifacendo l’esercito in un tratto,<br />
          onde al fin Carlo ne sarà disfatto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="84">
    <p>Il re Agramante al parer lor s’attenne,<br />
          ben che ’l partito fosse acerbo e duro.<br />
          Andò verso Arli, e parve aver le penne,<br />
          per quel camin che più trovò sicuro.<br />
          Oltre alle guide, in gran favor gli venne<br />
          che la partita fu per l’aer scuro.<br />
          Venti mila tra d’Africa e di Spagna<br />
          fur, ch’a Rinaldo uscir fuor de la ragna.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="85">
    <p>Quei ch’egli uccise e quei che i suoi fratelli,<br />
          quei che i duo figli del signor di Vienna,<br />
          quei che provaro empi nimici e felli<br />
          i settecento a cui Rinaldo accenna,<br />
          e quei che spense Sansonetto, e quelli<br />
          che ne la fuga s’affogaro in Senna,<br />
          chi potesse contar, conteria ancora<br />
          ciò che sparge d’april Favonio e Flora.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="86">
    <p>Istima alcun che Malagigi parte<br />
          ne la vittoria avesse de la notte;<br />
          non che di sangue le campagne sparte<br />
          fosser per lui, né per lui teste rotte:<br />
          ma che gl’infernali angeli per arte<br />
          facesse uscir da le tartaree grotte,<br />
          e con tante bandiere e tante lance,<br />
          ch’insieme più non ne porrian due France;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="87">
    <p>e che facesse udir tanti metalli,<br />
          tanti tamburi e tanti varii suoni,<br />
          tanti anitriri in voce di cavalli,<br />
          tanti gridi e tumulti di pedoni,<br />
          che risonare e piani e monti e valli<br />
          dovean de le longinque regioni:<br />
          et ai Mori con questo un timor diede,<br />
          che li fece voltare in fuga il piede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="88">
    <p>Non si scordò il re d’Africa Ruggiero,<br />
          ch’era ferito e stava ancora grave.<br />
          Quanto poté più acconcio s’un destriero<br />
          lo fece por, ch’avea l’andar soave;<br />
          e poi che l’ebbe tratto ove il sentiero<br />
          fu più sicuro, il fe’ posar in nave,<br />
          e verso Arli portar commodamente,<br />
          dove s’avea a raccor tutta la gente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="89">
    <p>Quei ch’a Rinaldo e a Carlo dier le spalle<br />
          (fur, credo, cento mila o poco manco),<br />
          per campagne, per boschi e monte e valle<br />
          cercaro uscir di man del popul franco;<br />
          ma la più parte trovò chiuso il calle,<br />
          e fece rosso ov’era verde e bianco.<br />
          Così non fece il re di Sericana,<br />
          ch’avea da lor la tenda più lontana:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="90">
    <p>anzi, come egli sente che ’l signore<br />
          di Montalbano è questo che gli assalta,<br />
          gioisce di tal iubilo nel core,<br />
          che qua e là per allegrezza salta.<br />
          Loda e ringrazia il suo sommo Fattore,<br />
          che quella notte gli occorra tant’alta<br />
          e sì rara aventura d’acquistare<br />
          Baiardo, quel destrier che non ha pare.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="91">
    <p>Avea quel re gran tempo desiato<br />
          (credo ch’altrove voi l’abbiate letto)<br />
          d’aver la buona Durindana a lato,<br />
          e cavalcar quel corridor perfetto.<br />
          E già con più di cento mila armato<br />
          era venuto in Francia a questo effetto;<br />
          e con Rinaldo già sfidato s’era<br />
          per quel cavallo alla battaglia fiera;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="92">
    <p>e sul lito del mar s’era condutto<br />
          ove dovea la pugna diffinire:<br />
          ma Malagigi a turbar venne il tutto,<br />
          che fe’ il cugin, mal grado suo, partire,<br />
          avendol sopra un legno in mar ridutto.<br />
          Lungo saria tutta l’istoria dire.<br />
          Da indi in qua stimò timido e vile<br />
          sempre Gradasso il paladin gentile.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="93">
    <p>Or che Gradasso esser Rinaldo intende<br />
          costui ch’assale il campo, se n’allegra.<br />
          Si veste l’arme, e la sua alfana prende,<br />
          e cercando lo va per l’aria negra:<br />
          e quanti ne riscontra, a terra stende;<br />
          et in confuso lascia afflitta et egra<br />
          la gente, o sia di Libia o sia di Francia:<br />
          tutti li mena a un par la buona lancia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="94">
    <p>Lo va di qua di là tanto cercando,<br />
          chiamando spesso e quanto può più forte,<br />
          e sempre a quella parte declinando,<br />
          ove più folte son le genti morte,<br />
          ch’al fin s’incontra in lui brando per brando,<br />
          poi che le lancie loro ad una sorte<br />
          eran salite in mille scheggie rotte<br />
          sin al carro stellato de la Notte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="95">
    <p>Quando Gradasso il paladin gagliardo<br />
          conosce, e non perché ne vegga insegna,<br />
          ma per gli orrendi colpi e per Baiardo,<br />
          che par che sol tutto quel campo tegna;<br />
          non è, gridando, a improverargli tardo<br />
          la prova che di sé fece non degna:<br />
          ch’al dato campo il giorno non comparse,<br />
          che tra lor la battaglia dovea farse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="96">
    <p>Suggiunse poi: – Tu forse avevi speme,<br />
          se potevi nasconderti quel punto,<br />
          che non mai più per raccozzarci insieme<br />
          fossimo al mondo: or vedi ch’io t’ho giunto.<br />
          Sie certo, se tu andassi ne l’estreme<br />
          fosse di Stigie, o fossi in cielo assunto,<br />
          ti seguirò, quando abbi il destrier teco,<br />
          ne l’alta luce e giù nel mondo cieco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="97">
    <p>Se d’aver meco a far non ti dà il core,<br />
          e vedi già che non puoi starmi a paro,<br />
          e più stimi la vita che l’onore,<br />
          senza periglio ci puoi far riparo,<br />
          quando mi lasci in pace il corridore;<br />
          e viver puoi, se sì t’è il viver caro:<br />
          ma vivi a piè, che non merti cavallo,<br />
          s’alla cavalleria fai sì gran fallo. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="98">
    <p>A quel parlar si ritrovò presente<br />
          con Ricciardetto il cavallier Selvaggio;<br />
          e le spade ambi trassero ugualmente,<br />
          per far parere il Serican mal saggio.<br />
          Ma Rinaldo s’oppose immantinente,<br />
          e non patì che se gli fesse oltraggio,<br />
          dicendo: – Senza voi dunque non sono<br />
          a chi m’oltraggia per risponder buono? –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="99">
    <p>Poi se ne ritornò verso il pagano,<br />
          e disse: – Odi, Gradasso; io voglio farte,<br />
          se tu m’ascolti, manifesto e piano<br />
          ch’io venni alla marina a ritrovarte:<br />
          e poi ti sosterrò con l’arme in mano,<br />
          che t’avrò detto il vero in ogni parte;<br />
          e sempre che tu dica mentirai,<br />
          ch’alla cavalleria mancass’io mai.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="100">
    <p>Ma ben ti priego che prima che sia<br />
          pugna tra noi, che pianamente intenda<br />
          la giustissima e vera scusa mia,<br />
          acciò ch’a torto più non mi riprenda;<br />
          e poi Baiardo a termine di pria<br />
          tra noi vorrò ch’a piedi si contenda<br />
          da solo a solo in solitario lato,<br />
          sì come a punto fu da te ordinato. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="101">
    <p>Era cortese il re di Sericana,<br />
          come ogni cor magnanimo esser suole;<br />
          et è contento udir la cosa piana,<br />
          e come il paladin scusar si vuole.<br />
          Con lui ne viene in ripa alla fiumana,<br />
          ove Rinaldo in semplici parole<br />
          alla sua vera istoria trasse il velo,<br />
          e chiamò in testimonio tutto ’l cielo:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="102">
    <p>e poi chiamar fece il figliuol di Buovo,<br />
          l’uom che di questo era informato a pieno,<br />
          ch’a parte a parte replicò di nuovo<br />
          l’incanto suo, né disse più né meno.<br />
          Soggiunse poi Rinaldo: – Ciò ch’io provo<br />
          col testimonio, io vo’ che l’arme sieno,<br />
          che ora e in ogni tempo che ti piace,<br />
          te n’abbiano a far prova più verace. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="103">
    <p>Il re Gradasso, che lasciar non volle<br />
          per la seconda la querela prima,<br />
          le scuse di Rinaldo in pace tolle,<br />
          ma se son vere o false in dubbio stima.<br />
          Non tolgon campo più sul lito molle<br />
          di Barcelona, ove lo tolser prima;<br />
          ma s’accordaro per l’altra matina<br />
          trovarsi a una fontana indi vicina:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="104">
    <p>ove Rinaldo seco abbia il cavallo,<br />
          che posto sia communemente in mezzo:<br />
          se ’l re uccide Rinaldo o il fa vassallo,<br />
          se ne pigli il destrier senz’altro mezzo;<br />
          ma se Gradasso è quel che faccia fallo,<br />
          che sia condotto all’ultimo ribrezzo,<br />
          o, per più non poter, che gli si renda,<br />
          da lui Rinaldo Durindana prenda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="105">
    <p>Con maraviglia molta e più dolore<br />
          (come v’ho detto) avea Rinaldo udito<br />
          da Fiordiligi bella, ch’era fuore<br />
          de l’intelletto il suo cugino uscito.<br />
          Avea de l’arme inteso anco il tenore,<br />
          e del litigio che n’era seguito;<br />
          e ch’in somma Gradasso avea quel brando<br />
          ch’ornò di mille e mille palme Orlando.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="106">
    <p>Poi che furon d’accordo, ritornosse<br />
          il re Gradasso ai servitori sui;<br />
          ben che dal paladin pregato fosse<br />
          che ne venisse ad alloggiar con lui.<br />
          Come fu giorno, il re pagano armosse;<br />
          così Rinaldo: e giunsero ambedui<br />
          ove dovea non lungi alla fontana<br />
          combattersi Baiardo e Durindana.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="107">
    <p>De la battaglia che Rinaldo avere<br />
          con Gradasso dovea da solo a solo,<br />
          parean gli amici suoi tutti temere,<br />
          e inanzi il caso ne faceano il duolo.<br />
          Molto ardir, molta forza, alto sapere<br />
          avea Gradasso; et or che del figliuolo<br />
          del gran Milone avea la spada al fianco,<br />
          di timor per Rinaldo era ognun bianco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="108">
    <p>E più degli altri il frate di Viviano<br />
          stava di questa pugna in dubbio e in tema,<br />
          et anco volentier vi porria mano<br />
          per farla rimaner d’effetto scema:<br />
          ma non vorria che quel da Montalbano<br />
          seco venisse a inimicizia estrema;<br />
          ch’anco avea di quell’altra seco sdegno,<br />
          che gli turbò, quando il levò sul legno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="109">
    <p>Ma stiano gli altri in dubbio, in tema, in doglia:<br />
          Rinaldo se ne va lieto e sicuro,<br />
          sperando ch’ora il biasmo se gli toglia,<br />
          ch’avere a torto gli parea pur duro;<br />
          sì che quei da Pontieri e d’Altafoglia<br />
          faccia cheti restar, come mai furo.<br />
          Va con baldanza e sicurtà di core<br />
          di riportarne il trionfale onore.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="110">
    <p>Poi che l’un quinci e l’altro quindi giunto<br />
          fu quasi a un tempo in su la chiara fonte,<br />
          s’accarezzaro, e fero a punto a punto<br />
          così serena et amichevol fronte,<br />
          come di sangue e d’amistà congiunto<br />
          fosse Gradasso a quel di Chiaramonte.<br />
          Ma come poi s’andassero a ferire,<br />
          vi voglio a un’altra volta differire.<br />
  </div>
</div>

<script>
  document.querySelectorAll('.annotated').forEach(function(el) {
    const tooltip = document.createElement('div');
    tooltip.className = 'tooltip';
    tooltip.innerText = el.dataset.annotation;
    el.appendChild(tooltip);

    el.addEventListener('mouseenter', function() {
      tooltip.style.display = 'block';
      const rect = el.getBoundingClientRect();
      tooltip.style.left = (el.offsetWidth / 2) + 'px';
      tooltip.style.top = '1.5em';
    });

    el.addEventListener('mouseleave', function() {
      tooltip.style.display = 'none';
    });
  });
</script>

</body>
</html>

