<!DOCTYPE html>
<html lang="it">
<head>
<meta charset="UTF-8">
<title>Annotated Orlando Furioso</title>
<style>
  body {
    font-family: "Garamond", "Georgia", serif;
    line-height: 1.6;
    margin: 2em auto;
    max-width: 900px;
    counter-reset: octave;
  }

  .octave-wrapper {
    display: flex;
    align-items: flex-start;
    margin-bottom: 1.8em;
  }

  .margin-note {
    flex: 0 0 180px;         /* width of margin column */
    font-size: 0.9em;
    color: #666;
    padding-right: 1em;
    border-right: 1px solid #ddd;
    margin-right: 1em;
  }

  .octave {
    flex: 1;
    counter-increment: octave;
  }

  .octave::before {
    content: "Ottava " counter(octave);
    display: block;
    font-weight: bold;
    color: #444;
    margin-bottom: 0.3em;
  }

  .annotated {
    color: #0044cc;
    cursor: pointer;
    position: relative;
  }

  /* tooltip styling */
  .tooltip {
    position: absolute;
    background: #fff8c6;
    border: 1px solid #e0d97a;
    padding: 6px 10px;
    border-radius: 6px;
    box-shadow: 1px 2px 6px rgba(0, 0, 0, 0.2);
    font-size: 0.9em;
    width: 250px;
    max-width: 500px;
    z-index: 100;
    display: none;
    white-space: normal; /* allows wrapping */

  }
</style>
</head>
<body>
<table>
<tr><td><h1><center>Orlando Furioso: Canto XXIX (annotato)</center></h1></td></tr>
<td><br></td>
<tr><td><table>
<tr><td align="left"><h2><a href="orlando-28.html">Prev. (Canto XXVIII)</a></h2></td><td align="right"><h2><a href="orlando-30.html">Next. (Canto XXX)</h2></a></td></tr>
</table></td></tr>
</table>
  </div>
</div>

<div class="octave-wrapper">
  <div class="margin-note">

  </div>  <div class="octave" number="1">
    <p>Donne, e voi che le donne avete in pregio,<br />
         per Dio, non date a questa istoria orecchia,<br />
         a questa che l’ostier dire in dispregio<br />
         e in vostra infamia e biasmo s’apparecchia;<br />
         ben che né macchia vi può dar né fregio<br />
         lingua sì vile, e sia l’usanza vecchia<br />
         che ’l volgare ignorante ognun riprenda,<br />
         e parli più di quel che meno intenda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="2">
    <p>Lasciate questo canto, che senza esso<br />
         può star l’istoria, e non sarà men chiara.<br />
         Mettendolo Turpino, anch’io l’ho messo,<br />
         non per malivolenzia né per gara.<br />
         Ch’io v’ami, oltre mia lingua che l’ha espresso,<br />
         che mai non fu di celebrarvi avara,<br />
         n’ho fatto mille prove; e v’ho dimostro<br />
         ch’io son, né potrei esser se non vostro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="3">
    <p>Passi, chi vuol, tre carte o quattro, senza<br />
         leggerne verso, e chi pur legger vuole,<br />
         gli dia quella medesima credenza<br />
         che si suol dare a finzioni e a fole.<br />
         Ma tornando al dir nostro, poi ch’udienza<br />
         apparecchiata vide a sue parole,<br />
         e darsi luogo incontra al cavalliero,<br />
         così l’istoria incominciò l’ostiero.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="4">
    <p>– Astolfo, re de’ Longobardi, quello<br />
         a cui lasciò il fratel monaco il regno,<br />
         fu ne la giovinezza sua sì bello,<br />
         che mai poch’altri giunsero a quel segno.<br />
         N’avria a fatica un tal fatto a penello<br />
         Apelle, o Zeusi, o se v’è alcun più degno.<br />
         Bello era, et a ciascun così parea:<br />
         ma di molto egli ancor più si tenea.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="5">
    <p>Non stimava egli tanto per l’altezza<br />
         del grado suo, d’avere ognun minore;<br />
         né tanto, che di genti e di ricchezza,<br />
         di tutti i re vicini era il maggiore;<br />
         quanto che di presenzia e di bellezza<br />
         avea per tutto ’l mondo il primo onore.<br />
         Godea di questo, udendosi dar loda,<br />
         quanto di cosa volentier più s’oda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="6">
    <p>Tra gli altri di sua corte avea assai grato<br />
         Fausto Latini, un cavallier romano:<br />
         con cui sovente essendosi lodato<br />
         or del bel viso, or de la bella mano,<br />
         et avendolo un giorno domandato<br />
         se mai veduto avea, presso o lontano,<br />
         altro uom di forma così ben composto;<br />
         contra quel che credea, gli fu risposto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="7">
    <p>«Dico» rispose Fausto «che secondo<br />
         ch’io veggo e che parlarne odo a ciascuno,<br />
         ne la bellezza hai pochi pari al mondo;<br />
         e questi pochi io li restringo in uno.<br />
         Quest’uno è un fratel mio, detto Iocondo.<br />
         Eccetto lui, ben crederò ch’ognuno<br />
         di beltà molto a dietro tu ti lassi;<br />
         ma questo sol credo t’adegui e passi.»<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="8">
    <p>Al re parve impossibil cosa udire,<br />
         che sua la palma infin allora tenne;<br />
         e d’aver conoscenza alto desire<br />
         di sì lodato giovene gli venne.<br />
         Fe’ sì con Fausto, che di far venire<br />
         quivi il fratel prometter gli convenne;<br />
         ben ch’a poterlo indur che ci venisse,<br />
         saria fatica, e la cagion gli disse:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="9">
    <p>che ’l suo fratello era uom che mosso il piede<br />
         mai non avea di Roma alla sua vita,<br />
         che del ben che Fortuna gli concede,<br />
         tranquilla e senza affanni avea notrita:<br />
         la roba di che ’l padre il lasciò erede,<br />
         né mai cresciuta avea né minuita;<br />
         e che parrebbe a lui Pavia lontana<br />
         più che non parria a un altro ire alla Tana.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="10">
    <p>E la difficultà saria maggiore<br />
         a poterlo spiccar da la mogliere,<br />
         con cui legato era di tanto amore,<br />
         che non volendo lei, non può volere.<br />
         Pur per ubbidir lui che gli è signore,<br />
         disse d’andare e fare oltre il potere.<br />
         Giunse il re a’ prieghi tali offerte e doni,<br />
         che di negar non gli lasciò ragioni.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="11">
    <p>Partisse, e in pochi giorni ritrovosse<br />
         dentro di Roma alle paterne case.<br />
         Quivi tanto pregò, che ’l fratel mosse<br />
         sì ch’a venire al re gli persuase;<br />
         e fece ancor (ben che difficil fosse)<br />
         che la cognata tacita rimase,<br />
         proponendole il ben che n’usciria,<br />
         oltre ch’obligo sempre egli l’avria.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="12">
    <p>Fisse Iocondo alla partita il giorno:<br />
         trovò cavalli e servitori intanto,<br />
         vesti fe’ far per comparire adorno;<br />
         che talor cresce una beltà un bel manto.<br />
         La notte a lato, e ’l dì la moglie intorno,<br />
         con gli occhi ad or ad or pregni di pianto,<br />
         gli dice che non sa come patire<br />
         potrà tal lontananza, e non morire;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="13">
    <p>che pensandovi sol, da la radice<br />
         sveller si sente il cor nel lato manco.<br />
         «Deh, vita mia, non piagnere;» le dice<br />
         Iocondo, e seco piagne egli non manco<br />
         «così mi sia questo camin felice,<br />
         come tornar vo’ fra duo mesi almanco:<br />
         né mi faria passar d’un giorno il segno,<br />
         se mi donasse il re mezzo il suo regno.»<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="14">
    <p>Né la donna perciò si riconforta:<br />
         dice che troppo termine si piglia;<br />
         e s’al ritorno non la trova morta,<br />
         esser non può se non gran maraviglia.<br />
         Non lascia il duol che giorni e notte porta,<br />
         che gustar cibo, e chiuder possa ciglia;<br />
         tal che per la pietà Iocondo spesso<br />
         si pente ch’al fratello abbia promesso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="15">
    <p>Dal collo un suo monile ella si sciolse,<br />
         ch’una crocetta avea ricca di gemme,<br />
         e di sante reliquie che raccolse<br />
         in molti luoghi un peregrin boemme;<br />
         et il padre di lei, ch’in casa il tolse<br />
         tornando infermo di Ierusalemme,<br />
         venendo a morte poi ne lasciò erede:<br />
         questa levossi et al marito diede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="16">
    <p>E che la porti per suo amore al collo<br />
         lo prega, sì che ognor gli ne sovenga.<br />
         Piacque il dono al marito, et accettollo;<br />
         non perché dar ricordo gli convenga:<br />
         che né tempo né absenzia mai dar crollo,<br />
         né buona o ria fortuna che gli avenga,<br />
         potrà a quella memoria salda e forte<br />
         c’ha di lei sempre e avrà dopo la morte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="17">
    <p>La notte ch’andò inanzi a quella aurora<br />
         che fu il termine estremo alla partenza,<br />
         al suo Iocondo par ch’in braccio muora<br />
         la moglie, che n’ha tosto da star senza.<br />
         Mai non si dorme; e inanzi al giorno un’ora<br />
         viene il marito all’ultima licenza.<br />
         Montò a cavallo, e si partì in effetto;<br />
         e la moglier si ricorcò nel letto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="18">
    <p>Iocondo ancor duo miglia ito non era,<br />
         che gli venne la croce raccordata,<br />
         ch’avea sotto il guancial messo la sera,<br />
         poi per oblivion l’avea lasciata.<br />
         «Lasso!» dicea tra sé «di che maniera<br />
         troverò scusa che mi sia accettata,<br />
         che mia moglie non creda che gradito<br />
         poco da me sia l’amor suo infinito?»<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="19">
    <p>Pensa la scusa, e poi gli cade in mente<br />
         che non sarà accettabile né buona,<br />
         mandi famigli, mandivi altra gente,<br />
         s’egli medesmo non vi va in persona.<br />
         Si ferma, e al fratel dice: «Or pianamente<br />
         fin a Baccano al primo albergo sprona;<br />
         che dentro a Roma è forza ch’io rivada:<br />
         e credo anco di giugnerti per strada.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="20">
    <p>Non potria fare altri il bisogno mio:<br />
         né dubitar, ch’io sarò tosto teco.»<br />
         Voltò il ronzin di trotto, e disse a Dio;<br />
         né de’ famigli suoi volse alcun seco.<br />
         Già cominciava, quando passò il rio,<br />
         dinanzi al sole a fuggir l’aer cieco.<br />
         Smonta in casa, va al letto, e la consorte<br />
         quivi ritrova addormentata forte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="21">
    <p>La cortina levò senza far motto,<br />
         e vide quel che men veder credea:<br />
         che la sua casta e fedel moglie, sotto<br />
         la coltre, in braccio a un giovene giacea.<br />
         Riconobbe l’adultero di botto,<br />
         per la pratica lunga che n’avea;<br />
         ch’era de la famiglia sua un garzone,<br />
         allevato da lui, d’umil nazione.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="22">
    <p>S’attonito restasse e malcontento,<br />
         meglio è pensarlo e farne fede altrui,<br />
         ch’esserne mai per far l’esperimento<br />
         che con suo gran dolor ne fe’ costui.<br />
         Da lo sdegno assalito, ebbe talento<br />
         di trar la spada e uccidergli ambedui:<br />
         ma da l’amor che porta, al suo dispetto,<br />
         all’ingrata moglier, gli fu interdetto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="23">
    <p>Né lo lasciò questo ribaldo Amore<br />
         (vedi se sì l’avea fatto vasallo)<br />
         destarla pur, per non le dar dolore<br />
         che fosse da lui colta in sì gran fallo.<br />
         Quanto poté più tacito uscì fuore,<br />
         scese le scale, e rimontò a cavallo;<br />
         e punto egli d’amor, così lo punse,<br />
         ch’all’albergo non fu, che ’l fratel giunse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="24">
    <p>Cambiato a tutti parve esser nel volto;<br />
         vider tutti che ’l cor non avea lieto:<br />
         ma non v’è chi s’apponga già di molto,<br />
         e possa penetrar nel suo secreto.<br />
         Credeano che da lor si fosse tolto<br />
         per gire a Roma, e gito era a Corneto.<br />
         Ch’amor sia del mal causa ognun s’avisa;<br />
         ma non è già chi dir sappia in che guisa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="25">
    <p>Estimasi il fratel, che dolor abbia<br />
         d’aver la moglie sua sola lasciata;<br />
         e pel contrario duolsi egli et arrabbia<br />
         che rimasa era troppo accompagnata.<br />
         Con fronte crespa e con gonfiate labbia<br />
         sta l’infelice, e sol la terra guata.<br />
         Fausto ch’a confortarlo usa ogni prova,<br />
         perché non sa la causa, poco giova.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="26">
    <p>Di contrario liquor la piaga gli unge,<br />
         e dove tor dovria, gli accresce doglie;<br />
         dove dovria saldar, più l’apre e punge:<br />
         questo gli fa col ricordar la moglie.<br />
         Né posa dì né notte: il sonno lunge<br />
         fugge col gusto, e mai non si raccoglie:<br />
         e la faccia, che dianzi era sì bella,<br />
         si cangia sì, che più non sembra quella.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="27">
    <p>Par che gli occhi se ascondin ne la testa;<br />
         cresciuto il naso par nel viso scarno:<br />
         de la beltà sì poca gli ne resta,<br />
         che ne potrà far paragone indarno.<br />
         Col duol venne una febbre sì molesta,<br />
         che lo fe’ soggiornar all’Arbia e all’Arno:<br />
         e se di bello avea serbata cosa,<br />
         tosto restò come al sol colta rosa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="28">
    <p>Oltre ch’a Fausto incresca del fratello<br />
         che veggia a simil termine condutto,<br />
         via più gl’incresce che bugiardo a quello<br />
         principe, a chi lodollo, parrà in tutto:<br />
         mostrar di tutti gli uomini il più bello<br />
         gli avea promesso, e mostrerà il più brutto.<br />
         Ma pur continuando la sua via,<br />
         seco lo trasse al fin dentro a Pavia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="29">
    <p>Già non vuol che lo vegga il re improvviso,<br />
         per non mostrarsi di giudicio privo:<br />
         ma per lettere inanzi gli dà aviso<br />
         che ’l suo fratel ne viene a pena vivo;<br />
         e ch’era stato all’aria del bel viso<br />
         un affanno di cor tanto nocivo,<br />
         accompagnato da una febbre ria,<br />
         che più non parea quel ch’esser solia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="30">
    <p>Grata ebbe la venuta di Iocondo<br />
         quanto potesse il re d’amico avere;<br />
         che non avea desiderato al mondo<br />
         cosa altretanto, che di lui vedere.<br />
         Né gli spiace vederselo secondo,<br />
         e di bellezza dietro rimanere;<br />
         ben che conosca, se non fosse il male,<br />
         che gli saria superiore o uguale.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="31">
    <p>Giunto, lo fa alloggiar nel suo palagio,<br />
         lo visita ogni giorno, ogni ora n’ode;<br />
         fa gran provision che stia con agio,<br />
         e d’onorarlo assai si studia e gode.<br />
         Langue Iocondo, che ’l pensier malvagio<br />
         c’ha de la ria moglier, sempre lo rode:<br />
         né ’l veder giochi, né musici udire,<br />
         dramma del suo dolor può minuire.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="32">
    <p>Le stanze sue, che sono appresso al tetto<br />
         l’ultime, inanzi hanno una sala antica.<br />
         Quivi solingo (perché ogni diletto,<br />
         perch’ogni compagnia prova nimica)<br />
         si ritraea, sempre aggiungendo al petto<br />
         di più gravi pensier nuova fatica:<br />
         e trovò quivi (or chi lo crederia?)<br />
         chi lo sanò de la sua piaga ria.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="33">
    <p>In capo de la sala, ove è più scuro<br />
         (che non vi s’usa le finestre aprire),<br />
         vede che ’l palco mal si giunge al muro,<br />
         e fa d’aria più chiara un raggio uscire.<br />
         Pon l’occhio quindi, e vede quel che duro<br />
         a creder fora a chi l’udisse dire:<br />
         non l’ode egli d’altrui, ma se lo vede;<br />
         et anco agli occhi suoi proprii non crede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="34">
    <p>Quindi scopria de la regina tutta<br />
         la più secreta stanza e la più bella,<br />
         ove persona non verria introdutta,<br />
         se per molto fedel non l’avesse ella.<br />
         Quindi mirando vide in strana lutta<br />
         ch’un nano aviticchiato era con quella:<br />
         et era quel piccin stato sì dotto,<br />
         che la regina avea messa di sotto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="35">
    <p>Attonito Iocondo e stupefatto,<br />
         e credendo sognarsi, un pezzo stette;<br />
         e quando vide pur che gli era in fatto<br />
         e non in sogno, a se stesso credette.<br />
         «A uno sgrignuto mostro e contrafatto<br />
         dunque» disse «costei si sottomette,<br />
         che ’l maggior re del mondo ha per marito,<br />
         più bello e più cortese? oh che appetito!»<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="36">
    <p>E de la moglie sua, che così spesso<br />
         più d’ogn’altra biasmava, ricordosse,<br />
         perché ’l ragazzo s’avea tolto appresso:<br />
         et or gli parve che escusabil fosse.<br />
         Non era colpa sua più che del sesso,<br />
         che d’un solo uomo mai non contentosse:<br />
         e s’han tutte una macchia d’uno inchiostro,<br />
         almen la sua non s’avea tolto un mostro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="37">
    <p>Il dì seguente, alla medesima ora,<br />
         al medesimo loco fa ritorno;<br />
         e la regina e il nano vede ancora,<br />
         che fanno al re pur il medesmo scorno.<br />
         Trova l’altro dì ancor che si lavora,<br />
         e l’altro; e al fin non si fa festa giorno:<br />
         e la regina (che gli par più strano)<br />
         sempre si duol che poco l’ami il nano.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="38">
    <p>Stette fra gli altri un giorno a veder, ch’ella<br />
         era turbata e in gran malenconia,<br />
         che due volte chiamar per la donzella<br />
         il nano fatto avea, n’ancor venia.<br />
         Mandò la terza volta, et udì quella,<br />
         che: «Madonna, egli giuoca;» riferia<br />
         «e per non stare in perdita d’un soldo,<br />
         a voi niega venire il manigoldo».<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="39">
    <p>A sì strano spettacolo Iocondo<br />
         raserena la fronte e gli occhi e il viso;<br />
         e quale in nome, diventò giocondo<br />
         d’effetto ancora, e tornò il pianto in riso.<br />
         Allegro torna e grasso e rubicondo,<br />
         che sembra un cherubin del paradiso;<br />
         che ’l re, il fratello e tutta la famiglia<br />
         di tal mutazion si maraviglia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="40">
    <p>Se da Iocondo il re bramava udire<br />
         onde venisse il subito conforto,<br />
         non men Iocondo lo bramava dire,<br />
         e fare il re di tanta ingiuria accorto;<br />
         ma non vorria che, più di sé, punire<br />
         volesse il re la moglie di quel torto;<br />
         sì che per dirlo e non far danno a lei,<br />
         il re fece giurar su l’agnusdei.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="41">
    <p>Giurar lo fe’ che né per cosa detta,<br />
         né che gli sia mostrata che gli spiaccia,<br />
         ancor ch’egli conosca che diretta-<br />
         mente a sua Maestà danno si faccia,<br />
         tardi o per tempo mai farà vendetta;<br />
         e di più vuole ancor che se ne taccia,<br />
         sì che né il malfattor giamai comprenda<br />
         in fatto o in detto, che ’l re il caso intenda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="42">
    <p>Il re, ch’ogn’altra cosa, se non questa,<br />
         creder potria, gli giurò largamente.<br />
         Iocondo la cagion gli manifesta,<br />
         ond’era molti dì stato dolente:<br />
         perché trovata avea la disonesta<br />
         sua moglie in braccio d’un suo vil sergente;<br />
         e che tal pena al fin l’avrebbe morto,<br />
         se tardato a venir fosse il conforto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="43">
    <p>Ma in casa di sua Altezza avea veduto<br />
         cosa che molto gli scemava il duolo;<br />
         che se bene in obbrobrio era caduto,<br />
         era almen certo di non v’esser solo.<br />
         Così dicendo, e al bucolin venuto,<br />
         gli dimostrò il bruttissimo omiciuolo<br />
         che la giumenta altrui sotto si tiene,<br />
         tocca di sproni e fa giuocar di schene.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="44">
    <p>Se parve al re vituperoso l’atto,<br />
         lo crederete ben, senza ch’io ’l giuri.<br />
         Ne fu per arrabbiar, per venir matto;<br />
         ne fu per dar del capo in tutti i muri;<br />
         fu per gridar, fu per non stare al patto:<br />
         ma forza è che la bocca al fin si turi,<br />
         e che l’ira trangugi amara et acra,<br />
         poi che giurato avea su l’ostia sacra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="45">
    <p>«Che debbo far, che mi consigli, frate,»<br />
         disse a Iocondo «poi che tu mi tolli<br />
         che con degna vendetta e crudeltate<br />
         questa giustissima ira io non satolli?»<br />
         «Lascian» disse Iocondo «queste ingrate,<br />
         e proviam se son l’altre così molli:<br />
         faccian de le lor femine ad altrui<br />
         quel ch’altri de le nostre han fatto a nui.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="46">
    <p>Ambi gioveni siamo, e di bellezza,<br />
         che facilmente non troviamo pari.<br />
         Qual femina sarà che n’usi asprezza,<br />
         se contra i brutti ancor non han ripari?<br />
         Se beltà non varrà né giovinezza,<br />
         varranne almen l’aver con noi danari.<br />
         Non vo’ che torni, che non abbi prima<br />
         di mille moglie altrui la spoglia opima.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="47">
    <p>La lunga absenzia, il veder vari luoghi,<br />
         praticare altre femine di fuore,<br />
         par che sovente disacerbi e sfoghi<br />
         de l’amorose passioni il core.»<br />
         Lauda il parer, né vuol che si proroghi<br />
         il re l’andata; e fra pochissime ore,<br />
         con duo scudieri, oltre alla compagnia<br />
         del cavallier roman, si mette in via.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="48">
    <p>Travestiti cercaro Italia, Francia,<br />
         le terre de’ Fiaminghi e de l’Inglesi;<br />
         e quante ne vedean di bella guancia,<br />
         trovavan tutte ai prieghi lor cortesi.<br />
         Davano, e dato loro era la mancia;<br />
         e spesso rimetteano i danar spesi.<br />
         Da lor pregate foro molte, e foro<br />
         anch’altretante che pregaron loro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="49">
    <p>In questa terra un mese, in quella dui<br />
         soggiornando, accertarsi a vera prova<br />
         che non men ne le lor, che ne l’altrui<br />
         femine, fede e castità si trova.<br />
         Dopo alcun tempo increbbe ad ambedui<br />
         di sempre procacciar di cosa nuova;<br />
         che mal poteano entrar ne l’altrui porte,<br />
         senza mettersi a rischio de la morte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="50">
    <p>Gli è meglio una trovarne che di faccia<br />
         e di costumi ad ambi grata sia;<br />
         che lor communemente sodisfaccia,<br />
         e non n’abbin d’aver mai gelosia.<br />
         «E perché» dicea il re «vo’ che mi spiaccia<br />
         aver più te ch’un altro in compagnia?<br />
         So ben ch’in tutto il gran femineo stuolo<br />
         una non è che stia contenta a un solo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="51">
    <p>Una, senza sforzar nostro potere,<br />
         ma quando il natural bisogno inviti,<br />
         in festa goderemoci e in piacere,<br />
         che mai contese non avren né liti.<br />
         Né credo che si debba ella dolere:<br />
         che s’anco ogn’altra avesse duo mariti,<br />
         più ch’ad un solo, a duo saria fedele;<br />
         né forse s’udirian tante querele.»<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="52">
    <p>Di quel che disse il re, molto contento<br />
         rimaner parve il giovine romano.<br />
         Dunque fermati in tal proponimento,<br />
         cercar molte montagne e molto piano:<br />
         trovaro al fin, secondo il loro intento,<br />
         una figliuola d’uno ostiero ispano,<br />
         che tenea albergo al porto di Valenza,<br />
         bella di modi e bella di presenza.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="53">
    <p>Era ancor sul fiorir di primavera<br />
         sua tenerella e quasi acerba etade.<br />
         Di molti figli il padre aggravat’era,<br />
         e nimico mortal di povertade;<br />
         sì ch’a disporlo fu cosa leggiera,<br />
         che desse lor la figlia in potestade;<br />
         ch’ove piacesse lor potesson trarla,<br />
         poi che promesso avean di ben trattarla.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="54">
    <p>Pigliano la fanciulla, e piacer n’hanno<br />
         or l’un or l’altro in caritade e in pace,<br />
         come a vicenda i mantici che danno,<br />
         or l’uno or l’altro, fiato alla fornace.<br />
         Per veder tutta Spagna indi ne vanno,<br />
         e passar poi nel regno di Siface;<br />
         e ’l dì che da Valenza si partiro,<br />
         ad albergare a Zattiva veniro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="55">
    <p>I patroni a veder strade e palazzi<br />
         ne vanno, e lochi publici e divini;<br />
         ch’usanza han di pigliar simil solazzi<br />
         in ogni terra ove entran peregrini;<br />
         e la fanciulla resta coi ragazzi.<br />
         Altri i letti, altri acconciano i ronzini,<br />
         altri hanno cura che sia alla tornata<br />
         dei signor lor la cena apparecchiata.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="56">
    <p>Ne l’albergo un garzon stava per fante,<br />
         ch’in casa de la giovene già stette<br />
         a’ servigi del padre, e d’essa amante<br />
         fu da’ primi anni, e del suo amor godette.<br />
         Ben s’adocchiar, ma non ne fer sembiante,<br />
         ch’esser notato ognun di lor temette:<br />
         ma tosto ch’i patroni e la famiglia<br />
         lor dieron luogo, alzar tra lor le ciglia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="57">
    <p>Il fante domandò dove ella gisse,<br />
         e qual dei duo signor l’avesse seco.<br />
         A punto la Fiammetta il fatto disse<br />
         (così avea nome, e quel garzone il Greco).<br />
         «Quando sperai che ’l tempo, ohimè! venisse»<br />
         il Greco le dicea «di viver teco,<br />
         Fiammetta, anima mia, tu te ne vai,<br />
         e non so più di rivederti mai.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="58">
    <p>Fannosi i dolci miei disegni amari,<br />
         poi che sei d’altri, e tanto mi ti scosti.<br />
         Io disegnava, avendo alcun’ danari<br />
         con gran fatica e gran sudor riposti,<br />
         ch’avanzato m’avea de’ miei salari<br />
         e de le bene andate di molti osti,<br />
         di tornare a Valenza, e domandarti<br />
         al padre tuo per moglie, e di sposarti.»<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="59">
    <p>La fanciulla negli omeri si stringe,<br />
         e risponde che fu tardo a venire.<br />
         Piange il Greco e sospira, e parte finge:<br />
         «Vuommi» dice «lasciar così morire?<br />
         Con le tuo braccia i fianchi almen mi cinge,<br />
         lasciami disfogar tanto desire;<br />
         ch’inanzi che tu parta, ogni momento<br />
         che teco io stia mi fa morir contento.»<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="60">
    <p>La pietosa fanciulla rispondendo:<br />
         «Credi» dicea «che men di te nol bramo;<br />
         ma né luogo né tempo ci comprendo<br />
         qui, dove in mezzo di tanti occhi siamo».<br />
         Il Greco soggiungea: «Certo mi rendo,<br />
         che s’un terzo ami me di quel ch’io t’amo,<br />
         in questa notte almen troverai loco<br />
         che ci potren godere insieme un poco».<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="61">
    <p>«Come potrò,» diceagli la fanciulla<br />
         «che sempre in mezzo a duo la notte giaccio?<br />
         e meco or l’uno or l’altro si trastulla,<br />
         e sempre a l’un di lor mi trovo in braccio?»<br />
         «Questo ti fia» suggiunse il Greco «nulla;<br />
         che ben ti saprai tor di questo impaccio,<br />
         e uscir di mezzo lor, pur che tu voglia:<br />
         e dei voler, quando di me ti doglia.»<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="62">
    <p>Pensa ella alquanto, e poi dice che vegna<br />
         quando creder potrà ch’ognuno dorma;<br />
         e pianamente come far convegna,<br />
         e de l’andare e del tornar l’informa.<br />
         Il Greco, sì come ella gli disegna,<br />
         quando sente dormir tutta la torma,<br />
         viene all’uscio e lo spinge, e quel gli cede:<br />
         entra pian piano, e va a tenton col piede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="63">
    <p>Fa lunghi i passi, e sempre in quel di dietro<br />
         tutto si ferma, e l’altro par che muova<br />
         a guisa che di dar tema nel vetro,<br />
         non che ’l terreno abbia a calcar, ma l’uova;<br />
         e tien la mano inanzi simil metro,<br />
         va brancolando infin che ’l letto trova:<br />
         e di là dove gli altri avean le piante,<br />
         tacito si cacciò col capo inante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="64">
    <p>Fra l’una e l’altra gamba di Fiammetta,<br />
         che supina giacea, diritto venne;<br />
         e quando le fu a par, l’abbracciò stretta,<br />
         e sopra lei sin presso al dì si tenne.<br />
         Cavalcò forte, e non andò a staffetta;<br />
         che mai bestia mutar non gli convenne:<br />
         che questa pare a lui che sì ben trotte,<br />
         che scender non ne vuol per tutta notte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="65">
    <p>Avea Iocondo et avea il re sentito<br />
         il calpestio che sempre il letto scosse;<br />
         e l’uno e l’altro, d’uno error schernito,<br />
         s’avea creduto che ’l compagno fosse.<br />
         Poi ch’ebbe il Greco il suo camin fornito,<br />
         sì come era venuto, anco tornosse.<br />
         Saettò il sol da l’orizzonte i raggi;<br />
         sorse Fiammetta, e fece entrare i paggi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="66">
    <p>Il re disse al compagno motteggiando:<br />
         «Frate, molto camin fatto aver dei;<br />
         e tempo è ben che ti riposi, quando<br />
         stato a cavallo tutta notte sei».<br />
         Iocondo a lui rispose di rimando,<br />
         e disse: «Tu di’ quel ch’io a dire avrei.<br />
         A te tocca posare, e pro ti faccia,<br />
         che tutta notte hai cavalcato a caccia».<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="67">
    <p>«Anch’io» suggiunse il re «senza alcun fallo<br />
         lasciato avria il mio can correre un tratto,<br />
         se m’avessi prestato un po’ il cavallo,<br />
         tanto che ’l mio bisogno avessi fatto.»<br />
         Iocondo replicò: «Son tuo vasallo,<br />
         e puoi far meco e rompere ogni patto:<br />
         sì che non convenia tal cenni usare;<br />
         ben mi potevi dir: lasciala stare».<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="68">
    <p>Tanto replica l’un, tanto soggiunge<br />
         l’altro, che sono a grave lite insieme.<br />
         Vengon da’ motti ad un parlar che punge,<br />
         ch’ad amenduo l’esser beffato preme.<br />
         Chiaman Fiammetta (che non era lunge,<br />
         e de la fraude esser scoperta teme)<br />
         per fare in viso l’uno all’altro dire<br />
         quel che negando ambi parean mentire.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="69">
    <p>«Dimmi,» le disse il re con fiero sguardo<br />
         «e non temer di me né di costui;<br />
         chi tutta notte fu quel sì gagliardo,<br />
         che ti godé senza far parte altrui?»<br />
         Credendo l’un provar l’altro bugiardo,<br />
         la risposta aspettavano ambedui.<br />
         Fiammetta a’ piedi lor si gittò, incerta<br />
         di viver più, vedendosi scoperta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="70">
    <p>Domandò lor perdono, che d’amore<br />
         ch’a un giovinetto avea portato, spinta,<br />
         e da pietà d’un tormentato core<br />
         che molto avea per lei patito, vinta,<br />
         caduta era la notte in quello errore;<br />
         e seguitò, senza dir cosa finta,<br />
         come tra lor con speme si condusse,<br />
         ch’ambi credesson che ’l compagno fusse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="71">
    <p>Il re e Iocondo si guardaro in viso,<br />
         di maraviglia e di stupor confusi;<br />
         né d’aver anco udito lor fu aviso,<br />
         ch’altri duo fusson mai così delusi.<br />
         Poi scoppiaro ugualmente in tanto riso,<br />
         che con la bocca aperta e gli occhi chiusi,<br />
         potendo a pena il fiato aver del petto,<br />
         a dietro si lasciar cader sul letto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="72">
    <p>Poi ch’ebbon tanto riso, che dolere<br />
         se ne sentiano il petto, e pianger gli occhi,<br />
         disson tra lor: «Come potremo avere<br />
         guardia, che la moglier non ne l’accocchi,<br />
         se non giova tra duo questa tenere,<br />
         e stretta sì, che l’uno e l’altro tocchi?<br />
         Se più che crini avesse occhi il marito,<br />
         non potria far che non fosse tradito.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="73">
    <p>Provate mille abbiamo, e tutte belle;<br />
         né di tante una è ancor che ne contraste.<br />
         Se provian l’altre, fian simili anch’elle;<br />
         ma per ultima prova costei baste.<br />
         Dunque possiamo creder che più felle<br />
         non sien le nostre, o men de l’altre caste:<br />
         e se son come tutte l’altre sono,<br />
         che torniamo a godercile fia buono.»<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="74">
    <p>Conchiuso ch’ebbon questo, chiamar fero<br />
         per Fiammetta medesima il suo amante;<br />
         e in presenzia di molti gli la diero<br />
         per moglie, e dote che gli fu bastante.<br />
         Poi montaro a cavallo, e il lor sentiero<br />
         ch’era a ponente, volsero a levante;<br />
         et alle mogli lor se ne tornaro,<br />
         di ch’ affanno mai più non si pigliaro. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="75">
    <p>L’ostier qui fine alla sua istoria pose,<br />
         che fu con molta attenzione udita.<br />
         Udilla il Saracin, né gli rispose<br />
         parola mai, fin che non fu finita.<br />
         Poi disse: – Io credo ben che de l’ascose<br />
         feminil frode sia copia infinita;<br />
         né si potria de la millesma parte<br />
         tener memoria con tutte le carte. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="76">
    <p>Quivi era un uom d’età, ch’avea più retta<br />
         opinion degli altri, e ingegno e ardire;<br />
         e non potendo ormai, che sì negletta<br />
         ogni femina fosse, più patire,<br />
         si volse a quel ch’avea l’istoria detta,<br />
         e gli disse: – Assai cose udimo dire,<br />
         che veritade in sé non hanno alcuna:<br />
         e ben di queste è la tua favola una.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="77">
    <p>A chi te la narrò non do credenza,<br />
         s’evangelista ben fosse nel resto;<br />
         ch’opinione, più ch’esperienza<br />
         ch’abbia di donne, lo facea dir questo.<br />
         L’avere ad una o due malivolenza,<br />
         fa ch’odia e biasma l’altre oltre all’onesto;<br />
         ma se gli passa l’ira, io vo’ tu l’oda,<br />
         più ch’ora biasmo, anco dar lor gran loda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="78">
    <p>E se vorrà lodarne, avrà maggiore<br />
         il campo assai, ch’a dirne mal non ebbe:<br />
         di cento potrà dir degne d’onore<br />
         verso una trista che biasmar si debbe.<br />
         Non biasmar tutte, ma serbarne fuore<br />
         la bontà d’infinite si dovrebbe;<br />
         e se ’l Valerio tuo disse altrimente,<br />
         disse per ira, e non per quel che sente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="79">
    <p>Ditemi un poco: è di voi forse alcuno<br />
         ch’abbia servato alla sua moglie fede?<br />
         che nieghi andar, quando gli sia oportuno,<br />
         all’altrui donna, e darle ancor mercede?<br />
         credete in tutto ’l mondo trovarne uno?<br />
         chi ’l dice, mente; e folle è ben chi ’l crede.<br />
         Trovatene vo’ alcuna che vi chiami?<br />
         (non parlo de le publiche et infami).<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="80">
    <p>Conoscete alcun voi, che non lasciasse<br />
         la moglie sola, ancor che fosse bella,<br />
         per seguire altra donna, se sperasse<br />
         in breve e facilmente ottener quella?<br />
         Che farebbe egli, quando lo pregasse<br />
         o desse premio a lui donna o donzella?<br />
         Credo, per compiacere or queste or quelle,<br />
         che tutti lasciaremmovi la pelle.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="81">
    <p>Quelle che i lor mariti hanno lasciati,<br />
         le più volte cagione avuta n’hanno.<br />
         Del suo di casa li veggon svogliati,<br />
         e che fuor, de l’altrui bramosi, vanno.<br />
         Dovriano amar, volendo essere amati,<br />
         e tor con la misura ch’a-llor danno.<br />
         Io farei (se a me stesse il darla e torre)<br />
         tal legge, ch’uom non vi potrebbe opporre.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="82">
    <p>Saria la legge, ch’ogni donna colta<br />
         in adulterio, fosse messa a morte,<br />
         se provar non potesse ch’una volta<br />
         avesse adulterato il suo consorte:<br />
         se provar lo potesse, andrebbe asciolta,<br />
         né temeria il marito né la corte.<br />
         Cristo ha lasciato nei precetti suoi:<br />
         non far altrui quel che patir non vuoi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="83">
    <p>La incontinenza è quanto mal si puote<br />
         imputar lor, non già a tutto lo stuolo.<br />
         Ma in questo chi ha di noi più brutte note?<br />
         che continente non si trova un solo.<br />
         E molto più n’ha ad arrossir le gote,<br />
         quando bestemmia, ladroneccio, dolo,<br />
         usura et omicidio, e se v’è peggio,<br />
         raro, se non dagli uomini, far veggio. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="84">
    <p>Appresso alle ragioni avea il sincero<br />
         e giusto vecchio in pronto alcuno esempio<br />
         di donne, che né in fatto né in pensiero<br />
         mai di lor castità patiron scempio.<br />
         Ma il Saracin, che fuggia udire il vero,<br />
         lo minacciò con viso crudo et empio,<br />
         sì che lo fece per timor tacere;<br />
         ma già non lo mutò di suo parere.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="85">
    <p>Posto ch’ebbe alle liti e alle contese<br />
         termine il re pagan, lasciò la mensa;<br />
         indi nel letto per dormir si stese<br />
         fin al partir de l’aria scura e densa:<br />
         ma de la notte, a sospirar l’offese<br />
         più de la donna ch’a dormir, dispensa.<br />
         Quindi parte all’uscir del nuovo raggio,<br />
         e far disegna in nave il suo viaggio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="86">
    <p>Però ch’avendo tutto quel rispetto<br />
         ch’a buon cavallo dee buon cavalliero,<br />
         a quel suo bello e buono, ch’a dispetto<br />
         tenea di Sacripante e di Ruggiero;<br />
         vedendo per duo giorni averlo stretto<br />
         più che non si dovria sì buon destriero,<br />
         lo pon, per riposarlo, e lo rassetta<br />
         in una barca, e per andar più in fretta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="87">
    <p>Senza indugio al nocchier varar la barca,<br />
         e dar fa i remi all’acqua da la sponda.<br />
         Quella, non molto grande e poco carca,<br />
         se ne va per la Sonna giù a seconda.<br />
         Non fugge il suo pensier né se ne scarca<br />
         Rodomonte per terra né per onda:<br />
         lo trova in su la proda e in su la poppa;<br />
         e se cavalca, il porta dietro in groppa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="88">
    <p>Anzi nel capo, o sia nel cor gli siede,<br />
         e di fuor caccia ogni conforto e serra.<br />
         Di ripararsi il misero non vede,<br />
         da poi che gli nimici ha ne la terra.<br />
         Non sa da chi sperar possa mercede,<br />
         se gli fanno i domestici suoi guerra:<br />
         la notte e ’l giorno e sempre è combattuto<br />
         da quel crudel che dovria dargli aiuto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="89">
    <p>Naviga il giorno e la notte seguente<br />
         Rodomonte col cor d’affanni grave;<br />
         e non si può l’ingiuria tor di mente,<br />
         che da la donna e dal suo re avuto have;<br />
         e la pena e il dolor medesmo sente,<br />
         che sentiva a cavallo, ancora in nave:<br />
         né spegner può, per star ne l’acqua, il fuoco,<br />
         né può stato mutar, per mutar loco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="90">
    <p>Come l’infermo che dirotto e stanco<br />
         di febbre ardente, va cangiando lato;<br />
         o sia su l’uno o sia su l’altro fianco<br />
         spera aver, se si volge, miglior stato;<br />
         né sul destro riposa né sul manco,<br />
         e per tutto ugualmente è travagliato:<br />
         così il pagano al male ond’era infermo<br />
         mal trova in terra e male in acqua schermo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="91">
    <p>Non puote in nave aver più pazienza,<br />
         e si fa porre in terra Rodomonte.<br />
         Lion passa e Vienna, indi Valenza,<br />
         e vede in Avignone il ricco ponte;<br />
         che queste terre et altre ubidienza,<br />
         che son tra il fiume e ’l celtibero monte,<br />
         rendean al re Agramante e al re di Spagna<br />
         dal dì che fur signor de la campagna.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="92">
    <p>Verso Acquamorta a man dritta si tenne<br />
         con animo in Algier passare in fretta;<br />
         e sopra un fiume ad una villa venne<br />
         e da Bacco e da Cerere diletta,<br />
         che per le spesse ingiurie, che sostenne<br />
         dai soldati, a votarsi fu constretta.<br />
         Quinci il gran mare, e quindi ne l’apriche<br />
         valli vede ondeggiar le bionde spiche.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="93">
    <p>Quivi ritrova una piccola chiesa<br />
         di nuovo sopra un monticel murata,<br />
         che poi ch’intorno era la guerra accesa,<br />
         i sacerdoti vota avean lasciata.<br />
         Per stanza fu da Rodomonte presa;<br />
         che pel sito, e perch’era sequestrata<br />
         dai campi, onde avea in odio udir novella<br />
         gli piacque sì, che mutò Algieri in quella.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="94">
    <p>Mutò d’andare in Africa pensiero,<br />
         sì commodo gli parve il luogo e bello.<br />
         Famigli e carriaggi e il suo destriero<br />
         seco alloggiar fe’ nel medesmo ostello.<br />
         Vicino a poche leghe a Mompoliero<br />
         e ad alcun altro ricco e buon castello<br />
         siede il villaggio allato alla riviera;<br />
         sì che d’avervi ogn’agio il modo v’era.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="95">
    <p>Standovi un giorno il Saracin pensoso<br />
         (come pur era il più del tempo usato),<br />
         vide venir per mezzo un prato erboso,<br />
         che d’un piccol sentiero era segnato,<br />
         una donzella di viso amoroso<br />
         in compagnia d’un monaco barbato;<br />
         e si traeano dietro un gran destriero<br />
         sotto una soma coperta di nero.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="96">
    <p>Chi la donzella, chi ’l monaco sia,<br />
         chi portin seco, vi debbe esser chiaro.<br />
         Conoscere Issabella si dovria,<br />
         che ’l corpo avea del suo Zerbino caro.<br />
         Lasciai che ver Provenza ne venia<br />
         sotto la scorta del vecchio preclaro,<br />
         che le avea persuaso tutto il resto<br />
         dicare a Dio del suo vivere onesto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="97">
    <p>Come ch’in viso pallida e smarrita<br />
         sia la donzella, et abbia i crini inconti;<br />
         e facciano i sospir continua uscita<br />
         del petto acceso, e gli occhi sien duo fonti;<br />
         et altri testimoni d’una vita<br />
         misera e grave in lei si veggan pronti;<br />
         tanto però di bello anco le avanza,<br />
         che con le Grazie Amor vi può aver stanza.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="98">
    <p>Tosto che ’l Saracin vide la bella<br />
         donna apparir, messe il pensiero al fondo,<br />
         ch’avea di biasmar sempre e d’odiar quella<br />
         schiera gentil che pur adorna il mondo.<br />
         E ben gli par dignissima Issabella,<br />
         in cui locar debba il suo amor secondo,<br />
         e spegner totalmente il primo, a modo<br />
         che da l’asse si trae chiodo con chiodo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="99">
    <p>Incontra se le fece, e col più molle<br />
         parlar che seppe, e col miglior sembiante,<br />
         di sua condizione domandolle:<br />
         et ella ogni pensier gli spiegò inante;<br />
         come era per lasciare il mondo folle,<br />
         e farsi amica a Dio con opre sante.<br />
         Ride il pagano altier ch’in Dio non crede,<br />
         d’ogni legge nimico e d’ogni fede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="100">
    <p>E chiama intenzione erronea e lieve,<br />
         e dice che per certo ella troppo erra;<br />
         né men biasmar che l’avaro si deve,<br />
         che ’l suo ricco tesor metta sotterra:<br />
         alcuno util per sé non ne riceve,<br />
         e da l’uso degli altri uomini il serra.<br />
         Chiuder leon si denno, orsi e serpenti,<br />
         e non le cose belle et innocenti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="101">
    <p>Il monaco, ch’a questo avea l’orecchia,<br />
         e per soccorrer la giovane incauta,<br />
         che ritratta non sia per la via vecchia,<br />
         sedea al governo qual pratico nauta,<br />
         quivi di spiritual cibo apparecchia<br />
         tosto una mensa sontuosa e lauta.<br />
         Ma il Saracin, che con mal gusto nacque,<br />
         non pur la saporò, che gli dispiacque:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="102">
    <p>e poi ch’invano il monaco interroppe,<br />
         e non poté mai far sì che tacesse,<br />
         e che di pazienza il freno roppe,<br />
         le mani adosso con furor gli messe.<br />
         Ma le parole mie parervi troppe<br />
         potriano omai, se più se ne dicesse:<br />
         sì che finirò il canto; e mi fia specchio<br />
         quel che per troppo dire accade al vecchio.<br />
  </div>
</div>

<script>
  document.querySelectorAll('.annotated').forEach(function(el) {
    const tooltip = document.createElement('div');
    tooltip.className = 'tooltip';
    tooltip.innerText = el.dataset.annotation;
    el.appendChild(tooltip);

    el.addEventListener('mouseenter', function() {
      tooltip.style.display = 'block';
      const rect = el.getBoundingClientRect();
      tooltip.style.left = (el.offsetWidth / 2) + 'px';
      tooltip.style.top = '1.5em';
    });

    el.addEventListener('mouseleave', function() {
      tooltip.style.display = 'none';
    });
  });
</script>

</body>
</html>

