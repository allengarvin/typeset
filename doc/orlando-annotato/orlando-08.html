<!DOCTYPE html>
<html lang="it">
<head>
<meta charset="UTF-8">
<title>Annotated Orlando Furioso</title>
<style>
  body {
    font-family: "Garamond", "Georgia", serif;
    line-height: 1.6;
    margin: 2em auto;
    max-width: 900px;
    counter-reset: octave;
  }

  .octave-wrapper {
    display: flex;
    align-items: flex-start;
    margin-bottom: 1.8em;
  }

  .margin-note {
    flex: 0 0 180px;         /* width of margin column */
    font-size: 0.9em;
    color: #666;
    padding-right: 1em;
    border-right: 1px solid #ddd;
    margin-right: 1em;
  }

  .octave {
    flex: 1;
    counter-increment: octave;
  }

  .octave::before {
    content: "Ottava " counter(octave);
    display: block;
    font-weight: bold;
    color: #444;
    margin-bottom: 0.3em;
  }

  .annotated {
    color: #0044cc;
    cursor: pointer;
    position: relative;
  }

  /* tooltip styling */
  .tooltip {
    position: absolute;
    background: #fff8c6;
    border: 1px solid #e0d97a;
    padding: 6px 10px;
    border-radius: 6px;
    box-shadow: 1px 2px 6px rgba(0, 0, 0, 0.2);
    font-size: 0.9em;
    width: 250px;
    max-width: 500px;
    z-index: 100;
    display: none;
    white-space: normal; /* allows wrapping */

  }
</style>
</head>
<body>
<table>
<tr><td><h1><center>Orlando Furioso: Canto VIII (annotato)</center></h1></td></tr>
<td><br></td>
<tr><td><table>
<tr><td align="left"><h2><a href="orlando-07.html">Prev. (Canto VII)</a></h2></td><td align="right"><h2><a href="orlando-09.html">Next. (Canto IX)</h2></a></td></tr>
</table></td></tr>
</table>
  </div>
</div>

<div class="octave-wrapper">
  <div class="margin-note">

  </div>  <div class="octave" number="1">
    <p>Oh quante sono incantatrici, oh quanti<br />
      incantator tra noi, che non si sanno!<br />
      che con lor arti uomini e donne amanti<br />
      di sé, cangiando i visi lor, fatto hanno.<br />
      Non con spirti constretti tali incanti,<br />
      né con osservazion di stelle fanno;<br />
      ma con simulazion, menzogne e frodi<br />
      legano i cor d’indissolubil nodi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="2">
    <p>Chi l’annello d’Angelica, o più tosto<br />
      chi avesse quel de la ragion, potria<br />
      veder a tutti il viso, che nascosto<br />
      da finzione e d’arte non saria.<br />
      Tal ci par bello e buono, che, deposto<br />
      il liscio, brutto e rio forse parria.<br />
      Fu gran ventura quella di Ruggiero,<br />
      ch’ebbe l’annel che gli scoperse il vero.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="3">
    <p>Ruggier (come io dicea) dissimulando,<br />
      su Rabican venne alla porta armato:<br />
      trovò le guardie sprovedute, e quando<br />
      giunse tra lor, non tenne il brando a lato.<br />
      Chi morto e chi a mal termine lasciando,<br />
      esce del ponte, e il rastrello ha spezzato:<br />
      prende al bosco la via; ma poco corre,<br />
      ch’ad un de’ servi de la fata occorre.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="4">
    <p>Il servo in pugno avea un augel grifagno<br />
      che volar con piacer facea ogni giorno,<br />
      ora a campagna, ora a un vicino stagno,<br />
      dove era sempre da far preda intorno:<br />
      avea da lato il can fido compagno:<br />
      cavalcava un ronzin non troppo adorno.<br />
      Ben pensò che Ruggier dovea fuggire,<br />
      quando lo vide in tal fretta venire.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="5">
    <p>Se gli fe’ incontra, e con sembiante altiero<br />
      gli domandò perché in tal fretta gisse.<br />
      Risponder non gli volse il buon Ruggiero:<br />
      perciò colui, più certo che fuggisse,<br />
      di volerlo arrestar fece pensiero;<br />
      e distendendo il braccio manco, disse:<br />
      – Che dirai tu, se subito ti fermo?<br />
      se contra questo augel non avrai schermo? –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="6">
    <p>Spinge l’augello: e quel batte sì l’ale,<br />
      che non l’avanza Rabican di corso.<br />
      Del palafreno il cacciator giù sale,<br />
      e tutto a un tempo gli ha levato il morso.<br />
      Quel par da l’arco uno aventato strale,<br />
      di calci formidabile e di morso;<br />
      e ’l servo dietro sì veloce viene,<br />
      che par ch’il vento, anzi che il fuoco il mene.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="7">
    <p>Non vuol parere il can d’esser più tardo,<br />
      ma segue Rabican con quella fretta<br />
      con che le lepri suol seguire il pardo.<br />
      Vergogna a Ruggier par, se non aspetta.<br />
      Voltasi a quel che vien sì a piè gagliardo;<br />
      né gli vede arme, fuor ch’una bacchetta,<br />
      quella con che ubidire al cane insegna:<br />
      Ruggier di trar la spada si disdegna.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="8">
    <p>Quel se gli appressa, e forte lo percuote;<br />
      lo morde a un tempo il can nel piede manco.<br />
      Lo sfrenato destrier la groppa scuote<br />
      tre volte e più, né falla il destro fianco.<br />
      Gira l’augello e gli fa mille ruote,<br />
      e con l’ugna sovente il ferisce anco:<br />
      sì il destrier collo strido impaurisce,<br />
      ch’alla mano e allo spron poco ubidisce.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="9">
    <p>Ruggiero, al fin constretto, il ferro caccia;<br />
      e perché tal molestia se ne vada,<br />
      or gli animali, or quel villan minaccia<br />
      col taglio e con la punta de la spada.<br />
      Quella importuna turba più l’impaccia:<br />
      presa ha chi qua chi là tutta la strada.<br />
      Vede Ruggiero il disonore e il danno<br />
      che gli averrà, se più tardar lo fanno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="10">
    <p>Sa ch’ogni poco più ch’ivi rimane,<br />
      Alcina avrà col populo alle spalle:<br />
      di trombe, di tamburi e di campane<br />
      già s’ode alto rumore in ogni valle.<br />
      Contra un servo senza arme e contra un cane<br />
      gli par ch’a usar la spada troppo falle:<br />
      meglio e più breve è dunque che gli scopra<br />
      lo scudo che d’Atlante era stato opra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="11">
    <p>Levò il drappo vermiglio in che coperto<br />
      già molti giorni lo scudo si tenne.<br />
      Fece l’effetto mille volte esperto<br />
      il lume, ove a ferir negli occhi venne:<br />
      resta dai sensi il cacciator deserto,<br />
      cade il cane e il ronzin, cadon le penne,<br />
      ch’in aria sostener l’augel non ponno.<br />
      Lieto Ruggier li lascia in preda al sonno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="12">
    <p>Alcina, ch’avea intanto avuto aviso<br />
      di Ruggier, che sforzato avea la porta,<br />
      e de la guardia buon numero ucciso,<br />
      fu, vinta dal dolor, per restar morta.<br />
      Squarciossi i panni e si percosse il viso,<br />
      e sciocca nominossi e malaccorta;<br />
      e fece dar all’arme immantinente,<br />
      e intorno a sé raccor tutta sua gente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="13">
    <p>E poi ne fa due parti, e manda l’una<br />
      per quella strada ove Ruggier camina;<br />
      al porto l’altra subito raguna,<br />
      imbarca, et uscir fa ne la marina:<br />
      sotto le vele aperte il mar s’imbruna.<br />
      Con questi va la disperata Alcina,<br />
      che ’l desiderio di Ruggier sì rode,<br />
      che lascia sua città senza custode.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="14">
    <p>Non lascia alcuno a guardia del palagio:<br />
      il che a Melissa, che stava alla posta<br />
      per liberar di quel regno malvagio<br />
      la gente ch’in miseria v’era posta,<br />
      diede commodità, diede grande agio<br />
      di gir cercando ogni cosa a sua posta,<br />
      imagini abbruciar, suggelli torre,<br />
      e nodi e rombi e turbini<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="15">
    <p>Indi pei campi accelerando i passi,<br />
      gli antiqui amanti ch’erano in gran torma<br />
      conversi in fonti, in fere, in legni, in sassi,<br />
      fe’ ritornar ne la lor prima forma.<br />
      E quei, poi ch’allargati furo i passi,<br />
      tutti del buon Ruggier seguiron l’orma:<br />
      a Logistilla si salvaro; et indi<br />
      tornaro a Sciti, a Persi, a Greci, ad Indi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="16">
    <p>Li rimandò Melissa in lor paesi,<br />
      con obligo di mai non esser sciolto.<br />
      Fu inanzi agli altri il duca degl’Inglesi<br />
      ad esser ritornato in uman volto;<br />
      che ’l parentado in questo e li cortesi<br />
      prieghi del bon Ruggier gli giovar molto:<br />
      oltre i prieghi, Ruggier le die’ l’annello,<br />
      acciò meglio potesse aiutar quello.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="17">
    <p>A’ prieghi dunque di Ruggier, rifatto<br />
      fu ’l paladin ne la sua prima faccia.<br />
      Nulla pare a Melissa d’aver fatto,<br />
      quando ricovrar l’arme non gli faccia,<br />
      e quella lancia d’or, ch’al primo tratto<br />
      quanti ne tocca de la sella caccia:<br />
      de l’Argalia, poi fu d’Astolfo lancia,<br />
      e molto onor fe’ a l’uno e a l’altro in Francia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="18">
    <p>Trovò Melissa questa lancia d’oro,<br />
      ch’Alcina avea reposta nel palagio,<br />
      e tutte l’arme che del duca foro,<br />
      e gli fur tolte ne l’ostel malvagio.<br />
      Montò il destrier del negromante moro,<br />
      e fe’ montar Astolfo in groppa ad agio;<br />
      e quindi a Logistilla si condusse<br />
      d’un’ora prima che Ruggier vi fusse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="19">
    <p>Tra duri sassi e folte spine gia<br />
      Ruggiero intanto inver la fata saggia,<br />
      di balzo in balzo, e d’una in altra via<br />
      aspra, solinga, inospita e selvaggia;<br />
      tanto ch’a gran fatica riuscia<br />
      su la fervida nona in una spiaggia<br />
      tra ’l mare e ’l monte, al mezzodì scoperta,<br />
      arsiccia, nuda, sterile e deserta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="20">
    <p>Percuote il sole ardente il vicin colle;<br />
      e del calor che si riflette a dietro,<br />
      in modo l’aria e l’arena ne bolle,<br />
      che saria troppo a far liquido il vetro.<br />
      Stassi cheto ogni augello all’ombra molle:<br />
      sol la cicala col noioso metro<br />
      fra i densi rami del fronzuto stelo<br />
      le valli e i monti assorda, e il mare e il cielo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="21">
    <p>Quivi il caldo, la sete, e la fatica<br />
      ch’era di gir per quella via arenosa,<br />
      facean, lungo la spiaggia erma et aprica,<br />
      a Ruggier compagnia grave e noiosa.<br />
      Ma perché non convien che sempre io dica,<br />
      né ch’io vi occupi sempre in una cosa,<br />
      io lascerò Ruggiero in questo caldo,<br />
      e girò in Scozia a ritrovar Rinaldo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="22">
    <p>Era Rinaldo molto ben veduto<br />
      dal re, da la figliola e dal paese.<br />
      Poi la cagion che quivi era venuto,<br />
      più ad agio il paladin fece palese:<br />
      ch’in nome del suo re chiedeva aiuto<br />
      e dal regno di Scozia e da l’inglese;<br />
      et ai prieghi suggiunse anco di Carlo,<br />
      giustissime cagion di dover farlo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="23">
    <p>Dal re, senza indugiar, gli fu risposto,<br />
      che di quanto sua forza s’estendea,<br />
      per utile et onor sempre disposto<br />
      di Carlo e de l’Impero esser volea;<br />
      e che fra pochi dì gli avrebbe posto<br />
      più cavallieri in punto che potea;<br />
      e se non ch’esso era oggimai pur vecchio,<br />
      capitano verria del suo apparecchio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="24">
    <p>Né tal rispetto ancor gli parria degno<br />
      di farlo rimaner, se non avesse<br />
      il figlio, che di forza, e più d’ingegno,<br />
      degnissimo era a chi ’l governo desse,<br />
      ben che non si trovasse allor nel regno;<br />
      ma che sperava che venir dovesse<br />
      mentre ch’insieme aduneria lo stuolo;<br />
      e ch’adunato il troveria il figliuolo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="25">
    <p>Così mandò per tutta la sua terra<br />
      suoi tesorieri a far cavalli e gente;<br />
      navi apparecchia e munizion da guerra,<br />
      vettovaglia e danar maturamente.<br />
      Venne intanto Rinaldo in Inghilterra,<br />
      e ’l re nel suo partir cortesemente<br />
      insino a Beroicche accompagnollo;<br />
      e visto pianger fu quando lasciollo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="26">
    <p>Spirando il vento prospero alla poppa,<br />
      monta Rinaldo, et a Dio dice a tutti:<br />
      la fune indi al viaggio il nocchier sgroppa;<br />
      tanto che giunge ove nei salsi flutti<br />
      il bel Tamigi amareggiando intoppa.<br />
      Col gran flusso del mar quindi condutti<br />
      i naviganti per camin sicuro<br />
      a vela e remi insino a Londra furo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="27">
    <p>Rinaldo avea da Carlo e dal re Otone,<br />
      che con Carlo in Parigi era assediato,<br />
      al principe di Vallia<br />
      per contrasegni e lettere portato,<br />
      che ciò che potea far la regione<br />
      di fanti e di cavalli in ogni lato,<br />
      tutto debba a Calesio traghittarlo,<br />
      sì che aiutar si possa Francia e Carlo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="28">
    <p>Il principe ch’io dico, ch’era, in vece<br />
      d’Oton, rimaso nel seggio reale,<br />
      a Rinaldo d’Amon tanto onor fece,<br />
      che non l’avrebbe al suo re fatto uguale:<br />
      indi alle sue domande satisfece:<br />
      perché a tutta la gente marziale<br />
      e di Bretagna e de l’isole intorno<br />
      di ritrovarsi al mar prefisse il giorno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="29">
    <p>Signor, far mi convien come fa il buono<br />
      sonator sopra il suo instrumento arguto,<br />
      che spesso muta corda, e varia suono,<br />
      ricercando ora il grave, ora l’acuto.<br />
      Mentre a dir di Rinaldo attento sono,<br />
      d’Angelica gentil m’è sovenuto,<br />
      di che lasciai ch’era da lui fuggita,<br />
      e ch’avea riscontrato uno eremita.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="30">
    <p>Alquanto la sua istoria io vo’ seguire.<br />
      Dissi che domandava con gran cura,<br />
      come potesse alla marina gire;<br />
      che di Rinaldo avea tanta paura,<br />
      che, non passando il mar, credea morire,<br />
      né in tutta Europa si tenea sicura:<br />
      ma l’eremita a bada la tenea,<br />
      perché di star con lei piacere avea.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="31">
    <p>Quella rara bellezza il cor gli accese,<br />
      e gli scaldò le frigide medolle:<br />
      ma poi che vide che poco gli attese,<br />
      e ch’oltra soggiornar seco non volle,<br />
      di cento punte l’asinello offese;<br />
      né di sua tardità però lo tolle:<br />
      e poco va di passo e men di trotto,<br />
      né stender gli si vuol la bestia sotto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="32">
    <p>E perché molto dilungata s’era,<br />
      e poco più, n’avria perduta l’orma,<br />
      ricorse il frate alla spelonca nera,<br />
      e di demoni uscir fece una torma:<br />
      e ne sceglie uno di tutta la schiera,<br />
      e del bisogno suo prima l’informa;<br />
      poi lo fa entrare adosso al corridore,<br />
      che via gli porta con la donna il core.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="33">
    <p>E qual sagace can, nel monte usato<br />
      a volpi o lepri dar spesso la caccia,<br />
      che se la fera andar vede da un lato,<br />
      ne va da un altro, e par sprezzi la traccia;<br />
      al varco poi lo senteno<br />
      che l’ha già in bocca, e l’apre il fianco e<br />
      straccia:<br />
      tal l’eremita per diversa strada<br />
      aggiugnerà la donna ovunque vada.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="34">
    <p>Che sia il disegno suo, ben io comprendo:<br />
      e dirollo anco a voi, ma in altro loco.<br />
      Angelica di ciò nulla temendo,<br />
      cavalcava a giornate, or molto or poco.<br />
      Nel cavallo il demon si gia coprendo,<br />
      come si cuopre alcuna volta il fuoco,<br />
      che con sì grave incendio poscia avampa,<br />
      che non si estingue, e a pena se ne scampa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="35">
    <p>Poi che la donna preso ebbe il sentiero<br />
      dietro il gran mar che li Guasconi lava,<br />
      tenendo appresso all’onde il suo destriero,<br />
      dove l’umor la via più ferma dava;<br />
      quel le fu tratto dal demonio fiero<br />
      ne l’acqua sì, che dentro vi nuotava.<br />
      Non sa che far la timida donzella,<br />
      se non tenersi ferma in su la sella.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="36">
    <p>Per tirar briglia, non gli può dar volta:<br />
      più e più sempre quel si caccia in alto.<br />
      Ella tenea la vesta in su raccolta<br />
      per non bagnarla, e traea i piedi in alto.<br />
      Per le spalle la chioma iva disciolta,<br />
      e l’aura le facea lascivo assalto.<br />
      Stavano cheti tutti i maggior venti,<br />
      forse a tanta beltà, col mare, attenti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="37">
    <p>Ella volgea i begli occhi a terra invano,<br />
      che bagnavan di pianto il viso e ’l seno,<br />
      e vedea il lito andar sempre lontano<br />
      e decrescer più sempre e venir meno.<br />
      Il destrier, che nuotava a destra mano,<br />
      dopo un gran giro la portò al terreno<br />
      tra scuri sassi e spaventose grotte,<br />
      già cominciando ad oscurar la notte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="38">
    <p>Quando si vide sola in quel deserto,<br />
      che a riguardarlo sol, mettea paura,<br />
      ne l’ora che nel mar Febo coperto<br />
      l’aria e la terra avea lasciata oscura,<br />
      fermossi in atto ch’avria fatto incerto<br />
      chiunque avesse vista sua figura,<br />
      s’ella era donna sensitiva e vera,<br />
      o sasso colorito in tal maniera.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="39">
    <p>Stupida e fissa nella incerta sabbia,<br />
      coi capelli disciolti e rabuffati,<br />
      con le man giunte e con l’immote labbia,<br />
      i languidi occhi al ciel tenea levati,<br />
      come accusando il gran Motor che l’abbia<br />
      tutti inclinati nel suo danno i fati.<br />
      Immota e come attonita ste’ alquanto;<br />
      poi sciolse al duol la lingua, e gli occhi al pianto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="40">
    <p>Dicea: – Fortuna, che più a far ti resta<br />
      acciò di me ti sazii e ti disfami?<br />
      che dar ti posso omai più, se non questa<br />
      misera vita? ma tu non la brami;<br />
      ch’ora a trarla del mar sei stata presta,<br />
      quando potea finir suoi giorni grami:<br />
      perché ti parve di voler più ancora<br />
      vedermi tormentar prima ch’io muora.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="41">
    <p>Ma che mi possi nuocere non veggio,<br />
      più di quel che sin qui nociuto m’hai.<br />
      Per te cacciata son del real seggio,<br />
      dove più ritornar non spero mai:<br />
      ho perduto l’onor, ch’è stato peggio;<br />
      che, se ben con effetto io non peccai,<br />
      io do però materia ch’ognun dica<br />
      ch’essendo vagabonda io sia impudica.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="42">
    <p>Ch’aver può donna al mondo più di buono,<br />
      a cui la castità levata sia?<br />
      Mi nuoce, ahimè! ch’io son giovane, e sono<br />
      tenuta bella, o sia vero o bugia.<br />
      Già non ringrazio il ciel di questo dono;<br />
      che di qui nasce ogni ruina mia:<br />
      morto per questo fu Argalia mio frate;<br />
      che poco gli giovar l’arme incantate:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="43">
    <p>per questo il re di Tartaria Agricane<br />
      disfece il genitor mio Galafrone,<br />
      ch’in India, del Cataio era gran Cane;<br />
      onde io son giunta a tal condizione,<br />
      che muto albergo da sera a dimane.<br />
      Se l’aver, se l’onor, se le persone<br />
      m’hai tolto, e fatto il mal che far mi puoi,<br />
      a che più doglia anco serbar mi vuoi?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="44">
    <p>Se l’affogarmi in mar morte non era<br />
      a tuo senno crudel, pur ch’io ti sazii,<br />
      non recuso che mandi alcuna fera<br />
      che mi divori, e non mi tenga in strazii.<br />
      D’ogni martir che sia, pur ch’io ne pera,<br />
      esser non può ch’assai non ti ringrazii. –<br />
      Così dicea la donna con gran pianto,<br />
      quando le apparve l’eremita accanto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="45">
    <p>Avea mirato da l’estrema cima<br />
      d’un rilevato sasso l’eremita<br />
      Angelica, che giunta alla parte ima<br />
      è de lo scoglio, afflitta e sbigottita.<br />
      Era sei giorni egli venuto prima;<br />
      ch’un demonio il portò per via non trita:<br />
      e venne a lei fingendo divozione<br />
      quanta avesse mai Paulo o Ilarione.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="46">
    <p>Come la donna il cominciò a vedere,<br />
      prese, non conoscendolo, conforto;<br />
      e cessò a poco a poco il suo temere,<br />
      ben che ella avesse ancora il viso smorto.<br />
      Come fu presso, disse: – Miserere,<br />
      padre, di me, ch’i’ son giunta a mal porto. –<br />
      E con voce interrotta dal singulto<br />
      gli disse quel ch’a lui non era occulto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="47">
    <p>Comincia l’eremita a confortarla<br />
      con alquante ragion belle e divote;<br />
      e pon l’audaci man, mentre che parla,<br />
      or per lo seno, or per l’umide gote:<br />
      poi più sicuro va per abbracciarla;<br />
      et ella sdegnosetta lo percuote<br />
      con una man nel petto, e lo rispinge,<br />
      e d’onesto rossor tutta si tinge.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="48">
    <p>Egli, ch’allato avea una tasca, aprilla,<br />
      e trassene una ampolla di liquore;<br />
      e negli occhi possenti, onde sfavilla<br />
      la più cocente face ch’abbia Amore,<br />
      spruzzò di quel leggiermente una stilla,<br />
      che di farla dormire ebbe valore.<br />
      Già resupina ne l’arena giace<br />
      a tutte voglie del vecchio rapace.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="49">
    <p>Egli l’abbraccia et a piacer la tocca,<br />
      et ella dorme e non può fare ischermo.<br />
      Or le bacia il bel petto, ora la bocca;<br />
      non è chi ’l veggia in quel loco aspro et ermo.<br />
      Ma ne l’incontro il suo destrier trabocca;<br />
      ch’al disio non risponde il corpo infermo:<br />
      era mal atto, perché avea troppi anni;<br />
      e potrà peggio, quanto più l’affanni.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="50">
    <p>Tutte le vie, tutti li modi tenta,<br />
      ma quel pigro rozzon non però salta.<br />
      Indarno il fren gli scuote, e lo tormenta;<br />
      e non può far che tenga la testa alta.<br />
      Al fin presso alla donna s’addormenta;<br />
      e nuova altra sciagura anco l’assalta:<br />
      non comincia Fortuna mai per poco,<br />
      quando un mortal si piglia a scherno e a gioco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="51">
    <p>Bisogna, prima ch’io vi narri il caso,<br />
      ch’un poco dal sentier dritto mi torca.<br />
      Nel mar di tramontana inver l’occaso,<br />
      oltre l’Irlanda una isola si corca,<br />
      Ebuda nominata; ove è rimaso<br />
      il popul raro, poi che la brutta orca<br />
      e l’altro marin gregge la distrusse,<br />
      ch’in sua vendetta Proteo vi condusse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="52">
    <p>Narran l’antique istorie, o vere o false,<br />
      che tenne già quel luogo un re possente,<br />
      ch’ebbe una figlia, in cui bellezza valse<br />
      e grazia sì, che potè facilmente,<br />
      poi che mostrossi in su l’arene salse,<br />
      Proteo lasciare in mezzo l’acque ardente;<br />
      e quello, un dì che sola ritrovolla,<br />
      compresse, e di sé gravida lasciolla.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="53">
    <p>La cosa fu gravissima e molesta<br />
      al padre, più d’ogn’altro empio e severo:<br />
      né per iscusa o per pietà, la testa<br />
      le perdonò: sì può lo sdegno fiero.<br />
      Né per vederla gravida, si resta<br />
      di subito esequire il crudo impero:<br />
      e ’l nipotin che non avea peccato,<br />
      prima fece morir che fosse nato.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="54">
    <p>Proteo marin, che pasce il fiero armento<br />
      di Nettunno che l’onda tutta regge,<br />
      sente de la sua donna aspro tormento,<br />
      e per grand’ira, rompe ordine e legge;<br />
      sì che a mandare in terra non è lento<br />
      l’orche e le foche, e tutto il marin gregge,<br />
      che distruggon non sol pecore e buoi,<br />
      ma ville e borghi e li cultori suoi:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="55">
    <p>e spesso vanno alle città murate,<br />
      e d’ogn’intorno lor mettono assedio.<br />
      Notte e dì stanno le persone armate,<br />
      con gran timore e dispiacevol tedio:<br />
      tutte hanno le campagne abbandonate;<br />
      e per trovarvi al fin qualche rimedio,<br />
      andarsi a consigliar di queste cose<br />
      all’oracol, che lor così rispose:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="56">
    <p>che trovar bisognava una donzella<br />
      che fosse all’altra di bellezza pare,<br />
      et a Proteo sdegnato offerir quella,<br />
      in cambio de la morta, in lito al mare.<br />
      S’a sua satisfazion gli parrà bella,<br />
      se la terrà, né li verrà a sturbare:<br />
      se per questo non sta, se gli appresenti<br />
      una et un’altra, fin che si contenti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="57">
    <p>E così cominciò la dura sorte<br />
      tra quelle che più grate eran di faccia,<br />
      ch’a Proteo ciascun giorno una si porte,<br />
      fin che trovino donna che gli piaccia.<br />
      La prima e tutte l’altre ebbeno morte;<br />
      che tutte giù pel ventre se le caccia<br />
      un’orca, che restò presso alla foce,<br />
      poi che ’l resto partì del gregge atroce.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="58">
    <p>O vera o falsa che fosse la cosa<br />
      di Proteo (ch’io non so che me ne dica),<br />
      servosse in quella terra, con tal chiosa,<br />
      contra le donne un’empia lege antica:<br />
      che di lor carne l’orca monstruosa<br />
      che viene ogni dì al lito, si notrica.<br />
      Ben ch’esser donna sia in tutte le bande<br />
      danno e sciagura, quivi era pur grande.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="59">
    <p>Oh misere donzelle che trasporte<br />
      fortuna ingiuriosa al lito infausto!<br />
      dove le genti stan sul mar accorte<br />
      per far de le straniere empio olocausto;<br />
      che, come più di fuor ne sono morte,<br />
      il numer de le loro è meno esausto:<br />
      ma perché il vento ognor preda non mena,<br />
      ricercando ne van per ogni arena.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="60">
    <p>Van discorrendo tutta la marina<br />
      con fuste e grippi et altri legni loro,<br />
      e da lontana parte e da vicina<br />
      portan sollevamento al lor martoro.<br />
      Molte donne han per forza e per rapina,<br />
      alcune per lusinghe, altre per oro;<br />
      e sempre da diverse regioni<br />
      n’hanno piene le torri e le prigioni.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="61">
    <p>Passando una lor fusta a terra a terra<br />
      inanzi a quella solitaria riva<br />
      dove fra sterpi in su l’erbosa terra<br />
      la sfortunata Angelica dormiva,<br />
      smontaro alquanti galeotti in terra<br />
      per riportarne e legna et acqua viva;<br />
      e di quante mai fur belle e leggiadre<br />
      trovaro il fiore in braccio al santo padre.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="62">
    <p>Oh troppo cara, oh troppo escelsa preda<br />
      per sì barbare genti e sì villane!<br />
      O Fortuna crudel, chi fia ch’il creda,<br />
      che tanta forza hai ne le cose umane,<br />
      che per cibo d’un mostro tu conceda<br />
      la gran beltà, ch’in India il re Agricane<br />
      fece venir da le caucasee porte<br />
      con mezza Scizia a guadagnar la morte?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="63">
    <p>La gran beltà che fu da Sacripante<br />
      posta inanzi al suo onore e al suo bel regno;<br />
      la gran beltà ch’al gran signor d’Anglante<br />
      macchiò la chiara fama e l’alto ingegno;<br />
      la gran beltà che fe’ tutto Levante<br />
      sottosopra voltarsi e stare al segno,<br />
      ora non ha (così è rimasa sola)<br />
      chi le dia aiuto pur d’una parola.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="64">
    <p>La bella donna, di gran sonno oppressa,<br />
      incatenata fu prima che desta.<br />
      Portaro il frate incantator con essa<br />
      nel legno pien di turba afflitta e mesta.<br />
      La vela, in cima all’arbore rimessa,<br />
      rendè la nave all’isola funesta,<br />
      dove chiuser la donna in rocca forte,<br />
      fin a quel dì ch’a lei toccò la sorte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="65">
    <p>Ma potè sì, per esser tanto bella,<br />
      la fiera gente muovere a pietade,<br />
      che molti dì le differiron quella<br />
      morte, e serbarla a gran necessitade;<br />
      e fin ch’ebber di fuore altra donzella,<br />
      perdonaro all’angelica beltade.<br />
      Al mostro fu condotta finalmente,<br />
      piangendo dietro a lei tutta la gente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="66">
    <p>Chi narrerà l’angoscie, i pianti, i gridi,<br />
      l’alta querela che nel ciel penetra?<br />
      Maraviglia ho che non s’apriro i lidi,<br />
      quando fu posta in su la fredda pietra,<br />
      dove in catena, priva di sussidi,<br />
      morte aspettava abominosa e tetra.<br />
      Io nol dirò; che sì il dolor mi muove,<br />
      che mi sforza voltar le rime altrove,<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="67">
    <p>e trovar versi non tanto lugubri,<br />
      fin che ’l mio spirto stanco si riabbia;<br />
      che non potrian li squalidi colubri,<br />
      né l’orba tigre accesa in maggior rabbia,<br />
      né ciò che da l’Atlante ai liti rubri<br />
      venenoso erra per la calda sabbia,<br />
      né veder né pensar senza cordoglio,<br />
      Angelica legata al nudo scoglio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="68">
    <p>Oh se l’avesse il suo Orlando saputo,<br />
      ch’era per ritrovarla ito a Parigi;<br />
      o li dui ch’ingannò quel vecchio astuto<br />
      col messo che venia dai luoghi stigi!<br />
      fra mille morti, per donarle aiuto,<br />
      cercato avrian gli angelici vestigi:<br />
      ma che fariano, avendone anco spia,<br />
      poi che distanti son di tanta via?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="69">
    <p>Parigi intanto avea l’assedio intorno<br />
      dal famoso figliuol del re Troiano;<br />
      e venne a tanta estremitade un giorno,<br />
      che n’andò quasi al suo nimico in mano:<br />
      e se non che li voti il ciel placorno,<br />
      che dilagò di pioggia oscura il piano,<br />
      cadea quel dì per l’africana lancia<br />
      il santo Imperio e ’l gran nome di Francia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="70">
    <p>Il sommo Creator gli occhi rivolse<br />
      al giusto lamentar del vecchio Carlo;<br />
      e con subita pioggia il fuoco tolse:<br />
      né forse uman saper potea smorzarlo.<br />
      Savio chiunque a Dio sempre si volse;<br />
      ch’altri non poté mai meglio aiutarlo.<br />
      Ben dal devoto re fu conosciuto,<br />
      che si salvò per lo divino aiuto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="71">
    <p>La notte Orlando alle noiose piume<br />
      del veloce pensier fa parte assai.<br />
      Or quinci or quindi il volta, or lo rassume<br />
      tutto in un loco, e non l’afferma mai:<br />
      qual d’acqua chiara il tremolante lume,<br />
      dal sol percossa o da’ notturni rai,<br />
      per gli ampli tetti va con lungo salto<br />
      a destra et a sinistra, e basso et alto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="72">
    <p>La donna sua, che gli ritorna a mente,<br />
      anzi che mai non era indi partita,<br />
      gli raccende nel core e fa più ardente<br />
      la fiamma che nel dì parea sopita.<br />
      Costei venuta seco era in Ponente<br />
      fin dal Cataio; e qui l’avea smarrita,<br />
      né ritrovato poi vestigio d’ella<br />
      che Carlo rotto fu presso a Bordella.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="73">
    <p>Di questo Orlando avea gran doglia, e seco<br />
      indarno a sua sciochezza ripensava.<br />
      – Cor mio, – dicea – come vilmente teco<br />
      mi son portato! ohimè, quanto mi grava<br />
      che potendoti aver notte e dì meco,<br />
      quando la tua bontà non mel negava,<br />
      t’abbia lasciato in man di Namo porre,<br />
      per non sapermi a tanta ingiuria opporre!<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="74">
    <p>Non aveva ragione io di scusarme?<br />
      e Carlo non m’avria forse disdetto:<br />
      se pur disdetto, e chi potea sforzarme?<br />
      chi ti mi volea torre al mio dispetto?<br />
      non poteva io venir più tosto all’arme?<br />
      lasciar più tosto trarmi il cor del petto?<br />
      Ma né Carlo né tutta la sua gente<br />
      di tormiti per forza era possente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="75">
    <p>Almen l’avesse posta in guardia buona<br />
      dentro a Parigi o in qualche rocca forte.<br />
      Che l’abbia data a Namo mi consona,<br />
      sol perché a perder l’abbia a questa sorte.<br />
      Chi la dovea guardar meglio persona<br />
      di me? ch’io dovea farlo fino a morte;<br />
      guardarla più che il cor, che gli occhi miei:<br />
      e dovea e potea farlo, e pur nol fei.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="76">
    <p>Deh, dove senza me, dolce mia vita,<br />
      rimasa sei sì giovane e sì bella?<br />
      come, poi che la luce è dipartita,<br />
      riman tra’ boschi la smarrita agnella,<br />
      che dal pastor sperando essere udita,<br />
      si va lagnando in questa parte e in quella;<br />
      tanto che ’l lupo l’ode da lontano,<br />
      e ’l misero pastor ne piagne invano.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="77">
    <p>Dove, speranza mia, dove ora sei?<br />
      vai tu soletta forse ancor errando?<br />
      o pur t’hanno trovata i lupi rei<br />
      senza la guardia del tuo fido Orlando?<br />
      e il fior ch’in ciel potea pormi fra i dei,<br />
      il fior ch’intatto io mi venia serbando<br />
      per non turbarti, ohimè! l’animo casto,<br />
      ohimè! per forza avranno colto e guasto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="78">
    <p>Oh infelice! oh misero! che voglio<br />
      se non morir, se ’l mio bel fior colto hanno?<br />
      O sommo Dio, fammi sentir cordoglio<br />
      prima d’ogn’altro, che di questo danno.<br />
      Se questo è ver, con le mie man mi toglio<br />
      la vita, e l’alma disperata danno. –<br />
      Così, piangendo forte e sospirando,<br />
      seco dicea l’addolorato Orlando.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="79">
    <p>Già in ogni parte gli animanti lassi<br />
      davan riposo ai travagliati spirti,<br />
      chi su le piume, e chi sui duri sassi,<br />
      e chi su l’erbe, e chi su faggi o mirti:<br />
      tu le palpebre, Orlando, a pena abbassi,<br />
      punto da’ tuoi pensieri acuti et irti;<br />
      né quel sì breve e fuggitivo sonno<br />
      godere in pace anco lasciar ti ponno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="80">
    <p>Parea ad Orlando, s’una verde riva<br />
      d’odoriferi fior tutta dipinta,<br />
      mirare il bello avorio, e la nativa<br />
      purpura ch’avea Amor di sua man tinta,<br />
      e le due chiare stelle onde nutriva<br />
      ne le reti d’Amor l’anima avinta:<br />
      io parlo de’ begli occhi e del bel volto,<br />
      che gli hanno il cor di mezzo il petto tolto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="81">
    <p>Sentia il maggior piacer, la maggior festa<br />
      che sentir possa alcun felice amante;<br />
      ma ecco intanto uscire una tempesta<br />
      che struggea i fiori, et abbattea le piante:<br />
      non se ne suol veder simile a questa,<br />
      quando giostra aquilone, austro e levante.<br />
      Parea che per trovar qualche coperto,<br />
      andasse errando invan per un deserto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="82">
    <p>Intanto l’infelice (e non sa come)<br />
      perde la donna sua per l’aer fosco;<br />
      onde di qua e di là del suo bel nome<br />
      fa risonare ogni campagna e bosco.<br />
      E mentre dice indarno: – Misero me!<br />
      chi ha cangiata mia dolcezza in tosco? –<br />
      ode la donna sua che gli domanda,<br />
      piangendo, aiuto, e se gli raccomanda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="83">
    <p>Onde par ch’esca il grido, va veloce,<br />
      e quinci e quindi s’affatica assai.<br />
      Oh quanto è il suo dolore aspro et atroce,<br />
      che non può rivedere i dolci rai!<br />
      Ecco ch’altronde ode da un’altra voce:<br />
      – Non sperar più gioirne in terra mai. –<br />
      A questo orribil grido risvegliossi,<br />
      e tutto pien di lacrime trovossi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="84">
    <p>Senza pensar che sian l’imagin false<br />
      quando per tema o per disio si sogna,<br />
      de la donzella per modo gli calse,<br />
      che stimò giunta a danno od a vergogna,<br />
      che fulminando fuor del letto salse.<br />
      qDi piastra e maglia, quanto gli bisogna,<br />
      tutto guarnissi, e Brigliadoro tolse;<br />
      né di scudiero alcun servigio volse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="85">
    <p>E per potere entrare ogni sentiero,<br />
      che la sua dignità macchia non pigli,<br />
      non l’onorata insegna del quartiero,<br />
      distinta di color bianchi e vermigli,<br />
      ma portar volse un ornamento nero;<br />
      e forse acciò ch’al suo dolor simigli:<br />
      e quello avea già tolto a uno amostante,<br />
      ch’uccise di sua man pochi anni inante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="86">
    <p>Da mezza notte tacito si parte,<br />
      e non saluta e non fa motto al zio;<br />
      né al fido suo compagno Brandimarte,<br />
      che tanto amar solea, pur dice a Dio.<br />
      Ma poi che ’l Sol con l’auree chiome sparte<br />
      del ricco albergo di Titone uscio,<br />
      e fe’ l’ombra fugire umida e nera,<br />
      s’avide il re che ’l paladin non v’era.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="87">
    <p>Con suo gran dispiacer s’avede Carlo<br />
      che partito la notte è ’l suo nipote,<br />
      quando esser dovea seco e più aiutarlo;<br />
      e ritener la colera non puote,<br />
      ch’a lamentarsi d’esso, et a gravarlo<br />
      non incominci di biasmevol note;<br />
      e minacciar, se non ritorna, e dire<br />
      che lo faria di tanto error pentire.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="88">
    <p>Brandimarte, ch’Orlando amava a pare<br />
      di se medesmo, non fece soggiorno;<br />
      o che sperasse farlo ritornare,<br />
      o sdegno avesse udirne biasmo e scorno:<br />
      e volse a pena tanto dimorare,<br />
      ch’uscisse fuor ne l’oscurar del giorno.<br />
      A Fiordiligi sua nulla ne disse,<br />
      perché ’l disegno suo non gl’impedisse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="89">
    <p>Era questa una donna che fu molto<br />
      da lui diletta, e ne fu raro senza:<br />
      di costumi, di grazia e di bel volto<br />
      dotata e d’accortezza e di prudenza:<br />
      e se licenzia or non n’aveva tolto,<br />
      fu che sperò tornarle alla presenza<br />
      il dì medesmo; ma gli accade poi,<br />
      che lo tardò più dei disegni suoi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="90">
    <p>E poi ch’ella aspettato quasi un mese<br />
      indarno l’ebbe, e che tornar nol vide,<br />
      di desiderio sì di lui s’accese,<br />
      che si partì senza compagni o guide;<br />
      e cercandone andò molto paese,<br />
      come l’istoria al luogo suo dicide.<br />
      Di questi dua non vi dico or più inante;<br />
      che più m’importa il cavallier d’Anglante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="91">
    <p>Il qual, poi che mutato ebbe d’Almonte<br />
      le gloriose insegne, andò alla porta,<br />
      e disse ne l’orecchio: – Io sono il conte –<br />
      a un capitan che vi facea la scorta;<br />
      e fattosi abassar subito il ponte,<br />
      per quella strada che più breve porta<br />
      agl’inimici, se n’andò diritto.<br />
      Quel che seguì, ne l’altro canto è scritto.<br />
  </div>
</div>

<script>
  document.querySelectorAll('.annotated').forEach(function(el) {
    const tooltip = document.createElement('div');
    tooltip.className = 'tooltip';
    tooltip.innerText = el.dataset.annotation;
    el.appendChild(tooltip);

    el.addEventListener('mouseenter', function() {
      tooltip.style.display = 'block';
      const rect = el.getBoundingClientRect();
      tooltip.style.left = (el.offsetWidth / 2) + 'px';
      tooltip.style.top = '1.5em';
    });

    el.addEventListener('mouseleave', function() {
      tooltip.style.display = 'none';
    });
  });
</script>

</body>
</html>

