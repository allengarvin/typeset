<!DOCTYPE html>
<html lang="it">
<head>
<meta charset="UTF-8">
<title>Annotated Orlando Furioso</title>
<style>
  body {
    font-family: "Garamond", "Georgia", serif;
    line-height: 1.6;
    margin: 2em auto;
    max-width: 900px;
    counter-reset: octave;
  }

  .octave-wrapper {
    display: flex;
    align-items: flex-start;
    margin-bottom: 1.8em;
  }

  .margin-note {
    flex: 0 0 180px;         /* width of margin column */
    font-size: 0.9em;
    color: #666;
    padding-right: 1em;
    border-right: 1px solid #ddd;
    margin-right: 1em;
  }

  .octave {
    flex: 1;
    counter-increment: octave;
  }

  .octave::before {
    content: "Ottava " counter(octave);
    display: block;
    font-weight: bold;
    color: #444;
    margin-bottom: 0.3em;
  }

  .annotated {
    color: #0044cc;
    cursor: pointer;
    position: relative;
  }

  /* tooltip styling */
  .tooltip {
    position: absolute;
    background: #fff8c6;
    border: 1px solid #e0d97a;
    padding: 6px 10px;
    border-radius: 6px;
    box-shadow: 1px 2px 6px rgba(0, 0, 0, 0.2);
    font-size: 0.9em;
    width: 250px;
    max-width: 500px;
    z-index: 100;
    display: none;
    white-space: normal; /* allows wrapping */

  }
</style>
</head>
<body>
<table>
<tr><td><h1><center>Orlando Furioso: Canto XXXVI (annotato)</center></h1></td></tr>
<td><br></td>
<tr><td><table>
<tr><td align="left"><h2><a href="orlando-35.html">Prev. (Canto XXXV)</a></h2></td><td align="right"><h2><a href="orlando-37.html">Next. (Canto XXXVII)</h2></a></td></tr>
</table></td></tr>
</table>
  </div>
</div>

<div class="octave-wrapper">
  <div class="margin-note">

  </div>  <div class="octave" number="1">
    <p>Chi salirà per me, madonna, in cielo<br />
          a riportarne il mio perduto ingegno?<br />
          che, poi ch’uscì da’ bei vostri occhi il telo<br />
          che ’l cor mi fisse, ognior perdendo vegno.<br />
          Né di tanta iattura mi querelo,<br />
          pur che non cresca, ma stia a questo segno;<br />
          ch’io dubito, se più si va sciemando,<br />
          di venir tal, qual ho descritto Orlando.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="2">
    <p>Per riaver l’ingegno mio m’è aviso<br />
          che non bisogna che per l’aria io poggi<br />
          nel cerchio de la luna o in paradiso;<br />
          che ’l mio non credo che tanto alto alloggi.<br />
          Ne’ bei vostri occhi e nel sereno viso,<br />
          nel sen d’avorio e alabastrini poggi<br />
          se ne va errando; et io con queste labbia<br />
          lo corrò, se vi par ch’io lo riabbia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="3">
    <p>Per gli ampli tetti andava il paladino<br />
          tutte mirando le future vite,<br />
          poi ch’ebbe visto sul fatal molino<br />
          volgersi quelle ch’erano già ordite:<br />
          e scorse un vello che più che d’or fino<br />
          splender parea; né sarian gemme trite,<br />
          s’in filo si tirassero con arte,<br />
          da comparargli alla millesma parte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="4">
    <p>Mirabilmente il bel vello gli piacque,<br />
          che tra infiniti paragon non ebbe;<br />
          e di sapere alto disio gli nacque,<br />
          quando sarà tal vita, e a chi si debbe.<br />
          L’evangelista nulla gliene tacque:<br />
          che venti anni principio prima avrebbe<br />
          che col. M. e col. D. fosse notato<br />
          l’anno corrente dal Verbo incarnato.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="5">
    <p>E come di splendore e di beltade<br />
          quel vello non avea simile o pare,<br />
          così saria la fortunata etade<br />
          che dovea uscirne al mondo singulare;<br />
          perché tutte le grazie inclite e rade<br />
          ch’alma Natura, o proprio studio dare,<br />
          o benigna Fortuna ad uomo puote,<br />
          avrà in perpetua et infallibil dote.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="6">
    <p>– Del re de’ fiumi tra l’altiere corna<br />
          or siede umil – diceagli – e piccol borgo:<br />
          dinanzi il Po, di dietro gli soggiorna<br />
          d’alta palude un nebuloso gorgo;<br />
          che, volgendosi gli anni, la più adorna<br />
          di tutte le città d’Italia scorgo,<br />
          non pur di mura e d’ampli tetti regi,<br />
          ma di bei studi e di costumi egregi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="7">
    <p>Tanta esaltazione e così presta,<br />
          non fortuita o d’aventura casca;<br />
          ma l’ha ordinata il ciel, perché sia questa<br />
          degna in che l’uom di ch’io ti parlo, nasca:<br />
          che, dove il frutto ha da venir, s’inesta<br />
          e con studio si fa crescer la frasca;<br />
          e l’artefice l’oro affinar suole,<br />
          in che legar gemma di pregio vuole.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="8">
    <p>Né sì leggiadra né sì bella veste<br />
          unque ebbe altr’alma in quel terrestre regno;<br />
          e raro è sceso e scenderà da queste<br />
          sfere superne un spirito sì degno,<br />
          come per farne Ippolito da Este<br />
          n’have l’eterna mente alto disegno.<br />
          Ippolito da Este sarà detto<br />
          l’uomo a chi Dio sì ricco dono ha eletto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="9">
    <p>Quegli ornamenti che divisi in molti,<br />
          a molti basterian per tutti ornarli,<br />
          in suo ornamento avrà tutti raccolti<br />
          costui di c’hai voluto ch’io ti parli.<br />
          Le virtudi per lui, per lui soffolti<br />
          saran gli studi; e s’io vorrò narrar li<br />
          alti suoi merti, al fin son sì lontano,<br />
          ch’Orlando il senno aspetterebbe invano. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="10">
    <p>Così venia l’imitator di Cristo<br />
          ragionando col duca: e poi che tutte<br />
          le stanze del gran luogo ebbono visto,<br />
          onde l’umane vite eran condutte,<br />
          sul fiume usciro, che d’arena misto<br />
          con l’onde discorrea turbide e brutte;<br />
          e vi trovar quel vecchio in su la riva,<br />
          che con gl’impressi nomi vi veniva.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="11">
    <p>Non so se vi sia a mente, io dico quello<br />
          ch’al fin de l’altro canto vi lasciai,<br />
          vecchio di faccia, e sì di membra snello,<br />
          che d’ogni cervio è più veloce assai.<br />
          Degli altrui nomi egli si empia il mantello;<br />
          scemava il monte, e non finiva mai:<br />
          et in quel fiume che Lete si noma,<br />
          scarcava, anzi perdea la ricca soma.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="12">
    <p>Dico che, come arriva in su la sponda<br />
          del fiume, quel prodigo vecchio scuote<br />
          il lembo pieno, e ne la turbida onda<br />
          tutte lascia cader l’impresse note.<br />
          Un numer senza fin se ne profonda,<br />
          ch’un minimo uso aver non se ne puote;<br />
          e di cento migliaia che l’arena<br />
          sul fondo involve, un se ne serva a pena.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="13">
    <p>Lungo e d’intorno quel fiume volando<br />
          girano corvi et avidi avoltori,<br />
          mulacchie e varii augelli, che gridando<br />
          facean discordi strepiti e romori;<br />
          et alla preda correan tutti, quando<br />
          sparger vedean gli amplissimi tesori:<br />
          e chi nel becco, e chi ne l’ugna torta<br />
          ne prende; ma lontan poco li porta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="14">
    <p>Come vogliono alzar per l’aria i voli,<br />
          non han poi forza che ’l peso sostegna;<br />
          sì che convien che Lete pur involi<br />
          de’ ricchi nomi la memoria degna.<br />
          Fra tanti augelli son duo cigni soli,<br />
          bianchi, Signor, come è la vostra insegna,<br />
          che vengon lieti riportando in bocca<br />
          sicuramente il nome che lor tocca.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="15">
    <p>Così contra i pensieri empi e maligni<br />
          del vecchio che donar li vorria al fiume,<br />
          alcun’ ne salvan gli augelli benigni:<br />
          tutto l’avanzo oblivion consume.<br />
          Or se ne van notando i sacri cigni,<br />
          et or per l’aria battendo le piume,<br />
          fin che presso alla ripa del fiume empio<br />
          trovano un colle, e sopra il colle un tempio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="16">
    <p>All’Immortalitade il luogo è sacro,<br />
          ove una bella ninfa giù del colle<br />
          viene alla ripa del leteo lavacro,<br />
          e di bocca dei cigni i nomi tolle;<br />
          e quelli affige intorno al simulacro<br />
          ch’in mezzo il tempio una colonna estolle:<br />
          quivi li sacra, e ne fa tal governo,<br />
          che vi si pon veder tutti in eterno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="17">
    <p>Chi sia quel vecchio, e perché tutti al rio<br />
          senza alcun frutto i bei nomi dispensi,<br />
          e degli augelli, e di quel luogo pio<br />
          onde la bella ninfa al fiume viensi,<br />
          aveva Astolfo di saper desio<br />
          i gran misteri e gl’incogniti sensi;<br />
          e domandò di tutte queste cose<br />
          l’uomo di Dio, che così gli rispose:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="18">
    <p>– Tu dei saper che non si muove fronda<br />
          là giù, che segno qui non se ne faccia.<br />
          Ogni effetto convien che corrisponda<br />
          in terra e in ciel, ma con diversa faccia.<br />
          Quel vecchio, la cui barba il petto inonda,<br />
          veloce sì che mai nulla l’impaccia,<br />
          gli effetti pari e la medesima opra<br />
          che ’l Tempo fa là giù, fa qui di sopra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="19">
    <p>Volte che son le fila in su la ruota,<br />
          là giù la vita umana arriva al fine.<br />
          La fama là, qui ne riman la nota;<br />
          ch’immortali sariano ambe e divine,<br />
          se non che qui quel da la irsuta gota,<br />
          e là giù il Tempo ognior ne fa rapine.<br />
          Questi le getta, come vedi, al rio;<br />
          e quel l’immerge ne l’eterno oblio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="20">
    <p>E come qua su i corvi e gli avoltori<br />
          e le mulacchie e gli altri vani augelli<br />
          s’affaticano tutti per trar fuori<br />
          de l’acqua i nomi che veggion più belli:<br />
          così là giù ruffiani, adulatori,<br />
          buffon, cinedi, accusatori, e quelli<br />
          che viveno alle corti e che vi sono<br />
          più grati assai che ’l virtuoso e ’l buono,<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="21">
    <p>e son chiamati cortigian gentili,<br />
          perché sanno imitar l’asino e ’l ciacco;<br />
          de’ lor signor, tratto che n’abbia i fili<br />
          la giusta Parca, anzi Venere e Bacco,<br />
          questi di ch’io ti dico, inerti e vili,<br />
          nati solo ad empir di cibo il sacco,<br />
          portano in bocca qualche giorno il nome;<br />
          poi ne l’oblio lascian cader le some.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="22">
    <p>Ma come i cigni che cantando lieti<br />
          rendeno salve le medaglie al tempio,<br />
          così gli uomini degni da’ poeti<br />
          son tolti da l’oblio, più che morte empio.<br />
          Oh bene accorti principi e discreti<br />
          che seguite di Cesare l’esempio,<br />
          e gli scrittor vi fate amici, donde<br />
          non avete a temer di Lete l’onde!<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="23">
    <p>Son, come i cigni, anco i poeti rari,<br />
          poeti che non sian del nome indegni;<br />
          sì perché il ciel degli uomini preclari<br />
          non pate mai che troppa copia regni,<br />
          sì per gran colpa dei signori avari<br />
          che lascian mendicare i sacri ingegni;<br />
          che le virtù premendo, et esaltando<br />
          i vizii, caccian le buone arti in bando.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="24">
    <p>Credi che Dio questi ignoranti ha privi<br />
          de lo ’ntelletto, e loro offusca i lumi;<br />
          che de la poesia gli ha fatto schivi,<br />
          acciò che morte il tutto ne consumi.<br />
          Oltre che del sepolcro uscirian vivi,<br />
          ancor ch’avesser tutti i rei costumi,<br />
          pur che sapesson farsi amica Cirra,<br />
          più grato odore avrian che nardo o mirra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="25">
    <p>Non sì pietoso Enea, né forte Achille<br />
          fu, come è fama, né sì fiero Ettorre;<br />
          e ne son stati e mille e mille e mille<br />
          che lor si puon con verità anteporre:<br />
          ma i donati palazzi e le gran ville<br />
          dai descendenti lor, gli ha fatto porre<br />
          in questi senza fin sublimi onori<br />
          da l’onorate man degli scrittori.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="26">
    <p>Non fu sì santo né benigno Augusto<br />
          come la tuba di Virgilio suona.<br />
          L’aver avuto in poesia buon gusto<br />
          la proscrizion iniqua gli perdona.<br />
          Nessun sapria se Neron fosse ingiusto,<br />
          né sua fama saria forse men buona,<br />
          avesse avuto e terra e ciel nimici,<br />
          se gli scrittor sapea tenersi amici.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="27">
    <p>Omero Agamennon vittorioso,<br />
          e fe’ i Troian parer vili et inerti;<br />
          e che Penelopea fida al suo sposo<br />
          dai Prochi mille oltraggi avea sofferti.<br />
          E se tu vuoi che ’l ver non ti sia ascoso,<br />
          tutta al contrario l’istoria converti:<br />
          che i Greci rotti, e che Troia vittrice,<br />
          e che Penelopea fu meretrice.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="28">
    <p>Da l’altra parte odi che fama lascia<br />
          Elissa, ch’ebbe il cor tanto pudico;<br />
          che riputata viene una bagascia,<br />
          solo perché Maron non le fu amico.<br />
          Non ti maravigliar ch’io n’abbia ambascia,<br />
          e se di ciò diffusamente io dico.<br />
          Gli scrittori amo, e fo il debito mio;<br />
          ch’al vostro mondo fui scrittore anch’io.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="29">
    <p>E sopra tutti gli altri io feci acquisto<br />
          che non mi può levar tempo né morte;<br />
          e ben convenne al mio lodato Cristo<br />
          rendermi guidardon di sì gran sorte.<br />
          Duolmi di quei che sono al tempo tristo,<br />
          quando la cortesia chiuso ha le porte;<br />
          che con pallido viso e macro e asciutto<br />
          la notte e ’l dì vi picchian senza frutto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="30">
    <p>Si che continuando il primo detto,<br />
          sono i poeti e gli studiosi pochi;<br />
          che dove non han pasco né ricetto,<br />
          insin le fere abbandonano i lochi. –<br />
          Così dicendo, il vecchio benedetto<br />
          gli occhi infiammò, che parveno duo fuochi;<br />
          poi volto al duca con un saggio riso<br />
          tornò sereno il conturbato viso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="31">
    <p>Resti con lo scrittor de l’evangelo<br />
          Astolfo ormai, ch’io voglio far un salto,<br />
          quanto sia in terra a venir fin dal cielo;<br />
          ch’io non posso più star su l’ali in alto.<br />
          Torno alla donna a cui con grave telo<br />
          mosso avea gelosia crudele assalto.<br />
          Io la lasciai ch’avea con breve guerra<br />
          tre re gittati, un dopo l’altro, in terra;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="32">
    <p>e che giunta la sera ad un castello<br />
          ch’alla via di Parigi si ritrova,<br />
          d’Agramante, che rotto dal fratello<br />
          s’era ridotto in Arli, ebbe la nuova.<br />
          Certa che ’l suo Ruggier fosse con quello,<br />
          tosto ch’apparve in ciel la luce nuova,<br />
          verso Provenza, dove ancora intese<br />
          che Carlo lo seguia, la strada prese.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="33">
    <p>Verso Provenza per la via più dritta<br />
          andando, s’incontrò in una donzella,<br />
          ancor che fosse lacrimosa e afflitta,<br />
          bella di faccia e di maniere bella.<br />
          Questa era quella sì d’amor traffitta<br />
          per lo figliuol di Monodante, quella<br />
          donna gentil ch’avea lasciato al ponte<br />
          l’amante suo prigion di Rodomonte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="34">
    <p>Ella venia cercando un cavalliero,<br />
          ch’a far battaglia usato, come lontra,<br />
          in acqua e in terra fosse, e così fiero,<br />
          che lo potesse al pagan porre incontra.<br />
          La sconsolata amica di Ruggiero,<br />
          come quest’altra sconsolata incontra,<br />
          cortesemente la saluta, e poi<br />
          le chiede la cagion dei dolor suoi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="35">
    <p>Fiordiligi lei mira, e veder parle<br />
          un cavallier ch’al suo bisogno fia;<br />
          e comincia del ponte a ricontarle,<br />
          ove impedisce il re d’Algier la via;<br />
          e ch’era stato appresso di levarle<br />
          l’amante suo: non che più forte sia;<br />
          ma sapea darsi il Saracino astuto<br />
          col ponte stretto e con quel fiume aiuto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="36">
    <p>– Se sei – dicea – sì ardito e sì cortese,<br />
          come ben mostri l’uno e l’altro in vista,<br />
          mi vendica, per Dio, di chi mi prese<br />
          il mio signore, e mi fa gir sì trista;<br />
          o consigliami almeno in che paese<br />
          possa io trovare un ch’a colui resista,<br />
          e sappia tanto d’arme e di battaglia,<br />
          che ’l fiume e ’l ponte al pagan poco vaglia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="37">
    <p>Oltre che tu farai quel che conviensi<br />
          ad uom cortese e a cavalliero errante,<br />
          in beneficio il tuo valor dispensi<br />
          del più fedel d’ogni fedele amante.<br />
          De l’altre sue virtù non appertiensi<br />
          a me narrar; che sono tante e tante,<br />
          che chi non n’ha notizia, si può dire<br />
          che sia del veder privo e de l’udire. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="38">
    <p>La magnanima donna, a cui fu grata<br />
          sempre ogni impresa che può farla degna<br />
          d’esser con laude e gloria nominata,<br />
          subito al ponte di venir disegna:<br />
          et ora tanto più, ch’è disperata,<br />
          vien volentier, quando anco a morir vegna;<br />
          che credendosi, misera! esser priva<br />
          del suo Ruggiero, ha in odio d’esser viva.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="39">
    <p>– Per quel ch’io vaglio, giovane amorosa, –<br />
          rispose Bradamante – io m’offerisco<br />
          di far l’impresa dura e perigliosa,<br />
          per altre cause ancor, ch’io preterisco;<br />
          ma più, che del tuo amante narri cosa<br />
          che narrar di pochi uomini avvertisco:<br />
          che sia in amor fedel; ch’a fé ti giuro<br />
          ch’in ciò pensai ch’ognun fosse pergiuro. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="40">
    <p>Con un sospir quest’ultime parole<br />
          finì, con un sospir ch’uscì dal core;<br />
          poi disse: – Andiamo; – e nel seguente sole<br />
          giunsero al fiume, al passo pien d’orrore.<br />
          Scoperte da la guardia che vi suole<br />
          farne segno col corno al suo signore,<br />
          il pagan s’arma; e quale è ’l suo costume,<br />
          sul ponte s’apparecchia in ripa al fiume:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="41">
    <p>e come vi compar quella guerriera,<br />
          di porla a morte subito minaccia,<br />
          quando de l’arme e del destrier su ch’era,<br />
          al gran sepolcro oblazion non faccia.<br />
          Bradamante che sa l’istoria vera,<br />
          come per lui morta Issabella giaccia,<br />
          che Fiordiligi detto le l’avea,<br />
          al Saracin superbo rispondea:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="42">
    <p>– Perché vuoi tu, bestial, che gli innocenti<br />
          facciano penitenzia del tuo fallo?<br />
          Del sangue tuo placar costei convienti:<br />
          tu l’uccidesti, e tutto ’l mondo sallo.<br />
          Sì che di tutte l’arme e guernimenti<br />
          di tanti che gittati hai da cavallo,<br />
          oblazione e vittima più accetta<br />
          avrà, ch’io te l’uccida in sua vendetta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="43">
    <p>E di mia man le fia più grato il dono,<br />
          quando, come ella fu, son donna anch’io:<br />
          né qui venuta ad altro effetto sono,<br />
          ch’a vendicarla; e questo sol disio.<br />
          Ma far tra noi prima alcun patto è buono,<br />
          che ’l tuo valor si compari col mio.<br />
          S’abbattuta sarò, di me farai<br />
          quel che degli altri tuoi prigion fatt’hai:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="44">
    <p>ma s’io t’abbatto, come io credo e spero,<br />
          guadagnar voglio il tuo cavallo e l’armi,<br />
          e quelle offerir sole al cimitero,<br />
          e tutte l’altre distaccar da’ marmi;<br />
          e voglio che tu lasci ogni guerriero. –<br />
          Rispose Rodomonte: – Giusto parmi<br />
          che sia come tu di’; ma i prigion darti<br />
          già non potrei, ch’io non gli ho in queste parti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="45">
    <p>Io gli ho al mio regno in Africa mandati:<br />
          ma ti prometto, e ti do ben la fede,<br />
          che se m’avvien per casi inopinati<br />
          che tu stia in sella e ch’io rimanga a piede,<br />
          farò che saran tutti liberati<br />
          in tanto tempo quanto si richiede<br />
          di dare a un messo ch’in fretta si mandi<br />
          a far quel che, s’io perdo, mi commandi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="46">
    <p>Ma s’a te tocca star di sotto, come<br />
          più si conviene, e certo so che fia,<br />
          non vo’ che lasci l’arme, né il tuo nome,<br />
          come di vinta, sottoscritto sia:<br />
          al tuo bel viso, a’ begli occhi, alle chiome,<br />
          che spiran tutti amore e leggiadria,<br />
          voglio donar la mia vittoria; e basti<br />
          che ti disponga amarmi, ove m’odiasti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="47">
    <p>Io son di tal valor, son di tal nerbo,<br />
          ch’aver non dei d’andar di sotto a sdegno. –<br />
          Sorrise alquanto, ma d’un riso acerbo<br />
          che fece d’ira, più che d’altro, segno,<br />
          la donna, né rispose a quel superbo;<br />
          ma tornò in capo al ponticel di legno,<br />
          spronò il cavallo, e con la lancia d’oro<br />
          venne a trovar quell’orgoglioso Moro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="48">
    <p>Rodomonte alla giostra s’apparecchia:<br />
          viene a gran corso; et è sì grande il suono<br />
          che rende il ponte, ch’intronar l’orecchia<br />
          può forse a molti che lontan ne sono.<br />
          La lancia d’oro fe’ l’usanza vecchia;<br />
          che quel pagan, sì dianzi in giostra buono,<br />
          levò di sella, e in aria lo sospese,<br />
          indi sul ponte a capo in giù lo stese.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="49">
    <p>Nel trapassar ritrovò a pena loco<br />
          ove entrar col destrier quella guerriera;<br />
          e fu a gran risco, e ben vi mancò poco<br />
          ch’ella non traboccò ne la riviera:<br />
          ma Rabicano, il quale il vento e ’l fuoco<br />
          concetto avean, sì destro et agil era,<br />
          che nel margine estremo trovò strada;<br />
          e sarebbe ito anco su ’n fil di spada.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="50">
    <p>Ella si volta, e contra l’abbattuto<br />
          pagan ritorna; e con leggiadro motto:<br />
          – Or puoi – disse – veder chi abbia perduto,<br />
          e a chi di noi tocchi di star di sotto. –<br />
          Di maraviglia il Pagan resta muto,<br />
          ch’una donna a cader l’abbia condotto;<br />
          e far risposta non poté o non volle,<br />
          e fu come uom pien di stupore e folle.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="51">
    <p>Di terra si levò tacito e mesto;<br />
          e poi ch’andato fu quattro o sei passi,<br />
          lo scudo e l’elmo, e de l’altre arme il resto<br />
          tutto si trasse, e gittò contra i sassi;<br />
          e solo e a piè fu a dileguarsi presto:<br />
          non che commission prima non lassi<br />
          a un suo scudier, che vada a far l’effetto<br />
          dei prigion suoi, secondo che fu detto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="52">
    <p>Partissi; e nulla poi più se n’intese,<br />
          se non che stava in una grotta scura.<br />
          Intanto Bradamante avea sospese<br />
          di costui l’arme all’alta sepoltura,<br />
          e fattone levar tutto l’arnese,<br />
          il qual dei cavallieri, alla scrittura,<br />
          conobbe de la corte esser di Carlo;<br />
          non levò il resto, e non lasciò levarlo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="53">
    <p>Oltr’a quel del figliuol di Monodante,<br />
          v’è quel di Sansonetto e d’Oliviero,<br />
          che per trovare il principe d’Anglante,<br />
          quivi condusse il più dritto sentiero.<br />
          Quivi fur presi, e furo il giorno inante<br />
          mandati via dal Saracino altiero.<br />
          Di questi l’arme fe’ la donna torre<br />
          da l’alta mole, e chiuder ne la torre.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="54">
    <p>Tutte l’altre lasciò pender dai sassi,<br />
          che fur spogliate ai cavallier pagani.<br />
          V’eran l’arme d’un re, del quale i passi<br />
          per Frontalatte mal fur spesi e vani:<br />
          io dico l’arme del re de’ Circassi,<br />
          che dopo lungo errar per colli e piani,<br />
          venne quivi a lasciar l’altro destriero;<br />
          e poi senz’arme andossene leggiero.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="55">
    <p>S’era partito disarmato e a piede<br />
          quel re pagan dal periglioso ponte,<br />
          sì come gli altri ch’eran di sua fede,<br />
          partir da sé lasciava Rodomonte.<br />
          Ma di tornar più al campo non gli diede<br />
          il cor; ch’ivi apparir non avria fronte:<br />
          che per quel che vantossi, troppo scorno<br />
          gli saria farvi in tal guisa ritorno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="56">
    <p>Di pur cercar nuovo desir lo prese<br />
          colei che sol avea fissa nel core.<br />
          Fu l’aventura sua, che tosto intese<br />
          (io non vi saprei dir chi ne fu autore)<br />
          ch’ella tornava verso il suo paese:<br />
          onde esso, come il punge e sprona Amore,<br />
          dietro alla pesta subito si pone.<br />
          Ma tornar voglio alla figlia d’Amone.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="57">
    <p>Poi che narrato ebbe con altro scritto<br />
          come da lei fu liberato il passo;<br />
          a Fiordiligi ch’avea il core afflitto,<br />
          e tenea il viso lacrimoso e basso,<br />
          domandò umanamente ov’ella dritto<br />
          volea che fosse, indi partendo, il passo.<br />
          Rispose Fiordiligi: - Il mio camino<br />
          vo’ che sia in Arli al campo saracino,<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="58">
    <p>ove navilio e buona compagnia<br />
          spero trovar da gir ne l’altro lito.<br />
          Mai non mi fermerò fin ch’io non sia<br />
          venuta al mio signore e mio marito.<br />
          Voglio tentar, perché in prigion non stia,<br />
          più modi e più; che se mi vien fallito<br />
          questo che Rodomonte t’ha promesso,<br />
          ne voglio avere uno et un altro appresso. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="59">
    <p>– Io m’offerisco – disse Bradamante<br />
          – d’accompagnarti un pezzo de la strada,<br />
          tanto che tu ti vegga Arli davante,<br />
          ove per amor mio vo’ che tu vada<br />
          a trovar quel Ruggier del re Agramante,<br />
          che del suo nome ha piena ogni contrada;<br />
          e che gli rendi questo buon destriero,<br />
          onde abbattuto ho il Saracino altiero.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="60">
    <p>Voglio ch’a punto tu gli dica questo:<br />
          «Un cavallier che di provar si crede,<br />
          e fare a tutto ’l mondo manifesto<br />
          che contra lui sei mancator di fede;<br />
          acciò ti trovi apparecchiato e presto,<br />
          questo destrier, perch’io tel dia, mi diede.<br />
          Dice che trovi tua piastra e tua maglia,<br />
          e che l’aspetti a far teco battaglia ».<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="61">
    <p>Digli questo, e non altro; e se quel vuole<br />
          saper da te ch’io son, di’ che nol sai. –<br />
          Quella rispose umana come suole:<br />
          – Non sarò stanca in tuo servizio mai,<br />
          spender la vita, non che le parole;<br />
          che tu ancora per me così fatto hai. –<br />
          Grazie le rende Bradamante, e piglia<br />
          Frontino, e le lo porge per la briglia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="62">
    <p>Lungo il fiume le belle e pellegrine<br />
          giovani vanno a gran giornate insieme,<br />
          tanto che veggono Arli, e le vicine<br />
          rive odon risonar del mar che freme.<br />
          Bradamante si ferma alle confine<br />
          quasi de’ borghi et alle sbarre estreme,<br />
          per dare a Fiordiligi atto intervallo,<br />
          che condurre a Ruggier possa il cavallo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="63">
    <p>Vien Fiordiligi, et entra nel rastrello,<br />
          nel ponte e nella porta; e seco prende<br />
          chi le fa compagnia fin all’ostello<br />
          ove abita Ruggiero, e quivi scende;<br />
          e, secondo il mandato, al damigello<br />
          fa l’imbasciata, e il buon Frontin gli rende:<br />
          indi va, che risposta non aspetta,<br />
          ad esequire il suo bisogno in fretta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="64">
    <p>Ruggier riman confuso e in pensier grande,<br />
          e non sa ritrovar capo né via<br />
          di saper chi lo sfide, e chi gli mande<br />
          a dire oltraggio e a fargli cortesia.<br />
          Che costui senza fede lo domande,<br />
          o possa domandar uomo che sia,<br />
          non sa veder né imaginare; e prima,<br />
          ch’ogn’altro sia che Bradamante, istima.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="65">
    <p>Che fosse Rodomonte, era più presto<br />
          ad aver, che fosse altri, opinione;<br />
          e perché ancor da lui debba udir questo,<br />
          pensa, né imaginar può la cagione.<br />
          Fuor che con lui, non sa di tutto ’l resto<br />
          del mondo, con chi lite abbia e tenzone.<br />
          Intanto la donzella di Dordona<br />
          chiede battaglia, e forte il corno suona.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="66">
    <p>Vien la nuova a Marsilio e ad Agramante,<br />
          ch’un cavallier di fuor chiede battaglia.<br />
          A caso Serpentin loro era avante,<br />
          et impetrò di vestir piastra e maglia,<br />
          e promesse pigliar questo arrogante.<br />
          Il popul venne sopra la muraglia;<br />
          né fanciullo restò, né restò veglio,<br />
          che non fosse a veder chi fesse meglio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="67">
    <p>Con ricca sopravesta e bello arnese<br />
          Serpentin da la Stella in giostra venne.<br />
          Al primo scontro in terra si distese:<br />
          il destrier aver parve a fuggir penne.<br />
          Dietro gli corse la donna cortese,<br />
          e per la briglia al Saracin lo tenne,<br />
          e disse: – Monta, e fa che ’l tuo signore<br />
          mi mandi un cavallier di te migliore. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="68">
    <p>Il re african, ch’era con gran famiglia<br />
          sopra le mura alla giostra vicino,<br />
          del cortese atto assai si maraviglia,<br />
          ch’usato ha la donzella a Serpentino.<br />
          – Di ragion può pigliarlo, e non lo piglia –<br />
          diceva, udendo il popul saracino.<br />
          Serpentin giunge, e come ella commanda,<br />
          un miglior da sua parte al re domanda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="69">
    <p>Grandonio di Volterna furibondo,<br />
          il più superbo cavallier di Spagna,<br />
          pregando fece sì, che fu il secondo,<br />
          et uscì con minaccie alla campagna.<br />
          – Tua cortesia nulla ti vaglia al mondo;<br />
          che, quando da me vinto tu rimagna,<br />
          al mio signor menar preso ti voglio:<br />
          ma qui morrai, s’io posso come soglio. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="70">
    <p>La donna disse lui: – Tua villania<br />
          non vo’ che men cortese far mi possa,<br />
          ch’io non ti dica che tu torni pria<br />
          che sul duro terren ti doglian l’ossa.<br />
          Ritorna, e dì al tuo re da parte mia,<br />
          che per simile a te non mi son mossa;<br />
          ma per trovar guerrier che ’l pregio vaglia,<br />
          son qui venuta a domandar battaglia. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="71">
    <p>Il mordace parlare, acre et acerbo,<br />
          gran fuoco al cor del Saracino attizza:<br />
          sì che senza poter replicar verbo,<br />
          volta il destrier con colera e con stizza.<br />
          Volta la donna, e contra quel superbo<br />
          la lancia d’oro e Rabicano drizza.<br />
          Come l’asta fatal lo scudo tocca,<br />
          coi piedi al cielo il Saracin trabocca.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="72">
    <p>Il destrier la magnanima guerriera<br />
          gli prese, e disse: – Pur tel prediss’io,<br />
          che far la mia imbasciata meglio t’era,<br />
          che de la giostra aver tanto disio.<br />
          Di’ al re, ti prego, che fuor de la schiera<br />
          elegga un cavallier che sia par mio;<br />
          né voglia con voi altri affaticarme,<br />
          ch’avete poca esperienzia d’arme. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="73">
    <p>Quei da le mura, che stimar non sanno<br />
          chi sia il guerriero in su l’arcion sì saldo,<br />
          quei più famosi nominando vanno,<br />
          che tremar li fan spesso al maggior caldo.<br />
          Che Brandimarte sia, molti detto hanno:<br />
          la più parte s’accorda esser Rinaldo:<br />
          molti su Orlando avrian fatto disegno;<br />
          ma il suo caso sapean di pietà degno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="74">
    <p>La terza giostra il figlio di Lanfusa<br />
          chiedendo, disse: – Non che vincer speri,<br />
          ma perché di cader più degna scusa<br />
          abbian, cadendo anch’io, questi guerrieri. –<br />
          E poi di tutto quel ch’in giostra s’usa<br />
          si messe in punto; e di cento destrieri<br />
          che tenea in stalla, d’un tolse l’eletta,<br />
          ch’avea il correre acconcio, e di gran fretta’.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="75">
    <p>Contra la donna per giostrar si fece;<br />
          ma prima salutolla, et ella lui.<br />
          Disse la donna: – Se saper mi lece,<br />
          ditemi in cortesia che siate vui. –<br />
          Di questo Ferraù le satisfece,<br />
          ch’usò di rado di celarsi altrui.<br />
          Ella soggiunse: – Voi già non rifiuto,<br />
          ma avria più volentieri altri voluto. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="76">
    <p>– E chi? – Ferraù disse. Ella rispose:<br />
          – Ruggiero –; e a pena il poté proferire,<br />
          e sparse d’un color come di rose<br />
          la bellissima faccia in questo dire.<br />
          Soggiunse al detto poi: – Le cui famose<br />
          lode a tal prova m’han fatto venire.<br />
          Altro non bramo, e d’altro non mi cale,<br />
          che di provar come egli in giostra vale. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="77">
    <p>Semplicemente disse le parole<br />
          che forse alcuno ha già prese a malizia.<br />
          Rispose Ferraù: – Prima si vuole<br />
          provar tra noi chi sa più di milizia.<br />
          Se di me avvien quel che di molti suole,<br />
          poi verrà ad emendar la mia tristizia<br />
          quel gentil cavallier che tu dimostri<br />
          aver tanto desio che teco giostri. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="78">
    <p>Parlando tuttavolta la donzella<br />
          teneva la visiera alta dal viso.<br />
          Mirando Ferraù la faccia bella,<br />
          si sente rimaner mezzo conquiso,<br />
          e taciturno dentro a sé favella:<br />
          – Questo un angel mi par del paradiso;<br />
          e ancor che con la lancia non mi tocchi,<br />
          abbattuto son già da’ suoi begli occhi. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="79">
    <p>Preson del campo; e come agli altri avvenne,<br />
          Ferraù se n’uscì di sella netto.<br />
          Bradamante il destrier suo gli ritenne,<br />
          e disse: – Torna, e serva quel c’hai detto. –<br />
          Ferraù vergognoso se ne venne,<br />
          e ritrovò Ruggier ch’era al conspetto<br />
          del re Agramante; e gli fece sapere<br />
          ch’alla battaglia il cavallier lo chere.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="80">
    <p>Ruggier non conoscendo ancor chi fosse<br />
          chi a sfidar lo mandava alla battaglia,<br />
          quasi certo di vincere, allegrosse;<br />
          e le piastre arrecar fece e la maglia:<br />
          né l’aver visto alle gravi percosse,<br />
          che gli altri sian caduti, il cor gli smaglia.<br />
          Come s’armasse, e come uscisse, e quanto<br />
          poi ne seguì, lo serbo all’altro canto.<br />
  </div>
</div>

<script>
  document.querySelectorAll('.annotated').forEach(function(el) {
    const tooltip = document.createElement('div');
    tooltip.className = 'tooltip';
    tooltip.innerText = el.dataset.annotation;
    el.appendChild(tooltip);

    el.addEventListener('mouseenter', function() {
      tooltip.style.display = 'block';
      const rect = el.getBoundingClientRect();
      tooltip.style.left = (el.offsetWidth / 2) + 'px';
      tooltip.style.top = '1.5em';
    });

    el.addEventListener('mouseleave', function() {
      tooltip.style.display = 'none';
    });
  });
</script>

</body>
</html>

