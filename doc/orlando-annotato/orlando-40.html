<!DOCTYPE html>
<html lang="it">
<head>
<meta charset="UTF-8">
<title>Annotated Orlando Furioso</title>
<style>
  body {
    font-family: "Garamond", "Georgia", serif;
    line-height: 1.6;
    margin: 2em auto;
    max-width: 900px;
    counter-reset: octave;
  }

  .octave-wrapper {
    display: flex;
    align-items: flex-start;
    margin-bottom: 1.8em;
  }

  .margin-note {
    flex: 0 0 180px;         /* width of margin column */
    font-size: 0.9em;
    color: #666;
    padding-right: 1em;
    border-right: 1px solid #ddd;
    margin-right: 1em;
  }

  .octave {
    flex: 1;
    counter-increment: octave;
  }

  .octave::before {
    content: "Ottava " counter(octave);
    display: block;
    font-weight: bold;
    color: #444;
    margin-bottom: 0.3em;
  }

  .annotated {
    color: #0044cc;
    cursor: pointer;
    position: relative;
  }

  /* tooltip styling */
  .tooltip {
    position: absolute;
    background: #fff8c6;
    border: 1px solid #e0d97a;
    padding: 6px 10px;
    border-radius: 6px;
    box-shadow: 1px 2px 6px rgba(0, 0, 0, 0.2);
    font-size: 0.9em;
    width: 250px;
    max-width: 500px;
    z-index: 100;
    display: none;
    white-space: normal; /* allows wrapping */

  }
</style>
</head>
<body>
<table>
<tr><td><h1><center>Orlando Furioso: Canto XL (annotato)</center></h1></td></tr>
<td><br></td>
<tr><td><table>
<tr><td align="left"><h2><a href="orlando-39.html">Prev. (Canto XXXIX)</a></h2></td><td align="right"><h2><a href="orlando-41.html">Next. (Canto XLI)</h2></a></td></tr>
</table></td></tr>
</table>
  </div>
</div>

<div class="octave-wrapper">
  <div class="margin-note">

  </div>  <div class="octave" number="1">
    <p>L’affanno<br />
      è sopra ogn’altro duro, acerbo e forte,<br />
      di cui travaglia il corpo, e più la mente,<br />
      poi che di due fuggir non può una morte;<br />
      o da Rinaldo, se di lui possente<br />
      fia meno, o se fia più, da la consorte:<br />
      che se ’l fratel le uccide, sa ch’incorre<br />
      ne l’odio suo, che più che morte aborre.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="2">
    <p>Rinaldo, che non ha simil pensiero,<br />
      in tutti i modi alla vittoria aspira:<br />
      mena de l’azza dispettoso e fiero;<br />
      quando alle braccia e quando al capo mira.<br />
      Volteggiando con l’asta il buon Ruggiero<br />
      ribatte il colpo, e quinci e quindi gira;<br />
      e se percuote pur, disegna loco<br />
      ove possa a Rinaldo nuocer poco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="3">
    <p>Alla più parte dei signor pagani<br />
      troppo par disegual esser la zuffa:<br />
      troppo è Ruggier pigro a menar le mani,<br />
      troppo Rinaldo il giovine ribuffa.<br />
      Smarrito in faccia il re degli Africani<br />
      mira l’assalto, e ne sospira e sbuffa:<br />
      et accusa Sobrin, da cui procede<br />
      tutto l’error, che ’l mal consiglio diede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="4">
    <p>Melissa in questo tempo, ch’era fonte<br />
      di quanto sappia incantatore o mago,<br />
      avea cangiata la feminil fronte,<br />
      e del gran re d’Algier presa l’imago:<br />
      sembrava al viso, ai gesti Rodomonte,<br />
      e parea armata di pelle di drago;<br />
      e tal lo scudo e tal la spada al fianco<br />
      avea, quale usava egli, e nulla manco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="5">
    <p>Spinse il demonio inanzi al mesto figlio<br />
      del re Troiano, in forma di cavallo;<br />
      e con gran voce e con turbato ciglio<br />
      disse: – Signor, questo è pur troppo fallo,<br />
      ch’un giovene inesperto a far periglio,<br />
      contra un sì forte e sì famoso Gallo<br />
      abbiate eletto in cosa di tal sorte,<br />
      che ’l regno e l’onor d’Africa n’importe.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="6">
    <p>Non si lassi seguir questa battaglia,<br />
      che ne sarebbe in troppo detrimento.<br />
      Su Rodomonte sia, né ve ne caglia,<br />
      l’avere il patto rotto e ’l giuramento.<br />
      Dimostri ognun come sua spada taglia:<br />
      poi ch’io ci sono, ognun di voi val cento. –<br />
      Poté questo parlar sì in Agramante,<br />
      che senza più pensar si cacciò inante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="7">
    <p>Il creder d’aver seco il re d’Algieri<br />
      fece che si curò poco del patto;<br />
      e non avria di mille cavallieri<br />
      giunti in suo aiuto sì gran stima fatto.<br />
      Perciò lancie abbassar, spronar destrieri<br />
      di qua di là veduto fu in un tratto.<br />
      Melissa, poi che con sue finte larve<br />
      la battaglia attaccò, subito sparve.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="8">
    <p>I duo campion che vedeno turbarsi<br />
      contra ogni accordo, contra ogni promessa,<br />
      senza più l’un con l’altro travagliarsi,<br />
      anzi ogni ingiuria avendosi rimessa,<br />
      fede si dan, né qua né là impacciarsi,<br />
      fin che la cosa non sia meglio espressa,<br />
      chi stato sia che i patti ha rotto inante,<br />
      o ’l vecchio Carlo, o ’l giovene Agramante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="9">
    <p>E replican con nuovi giuramenti<br />
      d’esser nimici a chi mancò di fede.<br />
      Sozzopra se ne van tutte le genti:<br />
      chi porta inanzi, e chi ritorna il piede.<br />
      Chi sia fra i vili, e chi tra i più valenti<br />
      in un atto medesimo si vede:<br />
      son tutti parimente al correr presti;<br />
      ma quei corrono inanzi, e indietro questi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="10">
    <p>Come levrier che la fugace fera<br />
      correre intorno et aggirarsi mira,<br />
      né può con gli altri cani andare in schiera,<br />
      che ’l cacciator lo tien, si strugge d’ira,<br />
      si tormenta, s’affligge e si dispera,<br />
      schiattisce indarno, e si dibatte e tira;<br />
      così sdegnosa infin allora stata<br />
      Marfisa era quel dì con la cognata.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="11">
    <p>Fin a quell’ora avean quel dì vedute<br />
      sì ricche prede in spazioso piano;<br />
      e che fosser dal patto ritenute<br />
      di non poter seguirle e porvi mano,<br />
      ramaricate s’erano e dolute,<br />
      e n’avean molto sospirato invano.<br />
      Or che i patti e le triegue vider rotte,<br />
      liete saltar ne l’africane frotte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="12">
    <p>Marfisa cacciò l’asta per lo petto<br />
      al primo che scontrò, due braccia dietro:<br />
      poi trasse il brando, e in men che non l’ho detto,<br />
      spezzò quattro elmi, che sembrar di vetro.<br />
      Bradamante non fe’ minore effetto;<br />
      ma l’asta d’or tenne diverso metro:<br />
      tutti quei che toccò, per terra mise;<br />
      duo tanti fur, né però alcuno uccise.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="13">
    <p>Questo sì presso l’una all’altra fero,<br />
      che testimonie se ne fur tra loro;<br />
      poi si scostaro, et a ferir si diero,<br />
      ove le trasse l’ira, il popul Moro.<br />
      Chi potrà conto aver d’ogni guerriero<br />
      ch’a terra mandi quella lancia d’oro?<br />
      o d’ogni testa che tronca o divisa<br />
      sia da la orribil spada di Marfisa?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="14">
    <p>Come al soffiar de’ più benigni venti,<br />
      quando Apennin scuopre l’erbose spalle,<br />
      muovonsi a par duo turbidi torrenti<br />
      che nel cader fan poi diverso calle;<br />
      svellono i sassi e gli arbori eminenti<br />
      da l’alte ripe, e portan ne la valle<br />
      le biade e i campi; e quasi a gara fanno<br />
      a chi far può nel suo camin più danno:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="15">
    <p>così le due magnanime guerriere,<br />
      scorrendo il campo per diversa strada,<br />
      gran strage fan ne l’africane schiere,<br />
      l’una con l’asta, e l’altra con la spada.<br />
      Tiene Agramante a pena alle bandiere<br />
      la gente sua, ch’in fuga non ne vada.<br />
      Invan domanda, invan volge la fronte;<br />
      né può saper che sia di Rodomonte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="16">
    <p>A conforto di lui rotto avea il patto<br />
      (così credea) che fu solennemente,<br />
      i dei chiamando in testimonio, fatto;<br />
      poi s’era dileguato sì repente.<br />
      Né Sobrin vede ancor: Sobrin ritratto<br />
      in Arli s’era, e dettosi innocente;<br />
      perché di quel pergiuro aspra vendetta<br />
      sopra Agramante il dì medesmo aspetta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="17">
    <p>Marsilio anco è fuggito ne la terra:<br />
      sì la religion gli preme il core.<br />
      Perciò male Agramante il passo serra<br />
      a quei che mena Carlo imperatore,<br />
      d’Italia, di Lamagna e d’Inghilterra,<br />
      che tutte gente son d’alto valore;<br />
      et hanno i paladin sparsi tra loro,<br />
      come le gemme in un riccamo d’oro:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="18">
    <p>e presso ai paladini alcun perfetto<br />
      quanto esser possa al mondo cavalliero,<br />
      Guidon Selvaggio, l’intrepido petto,<br />
      e i duo famosi figli d’Oliviero.<br />
      Io non voglio ridir, ch’io l’ho già detto,<br />
      di quel par di donzelle ardito e fiero.<br />
      Questi uccidean di genti saracine<br />
      tanto, che non v’è numero né fine.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="19">
    <p>Ma differendo questa pugna alquanto,<br />
      io vo’ passar senza navilio il mare.<br />
      Non ho con quei di Francia da far tanto,<br />
      ch’io non m’abbia d’Astolfo a ricordare.<br />
      La grazia che gli diè l’apostol santo<br />
      io v’ho già detto, e detto aver mi pare,<br />
      che ’l re Branzardo e il re de l’Algazera<br />
      per girli incontra armasse ogni sua schiera.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="20">
    <p>Furon di quei ch’aver poteano in fretta,<br />
      le schiere di tutta Africa raccolte,<br />
      non men d’inferma età che di perfetta;<br />
      quasi ch’ancor le femine fur tolte.<br />
      Agramante ostinato alla vendetta<br />
      avea già vota l’Africa due volte.<br />
      Poche genti rimase erano, e quelle<br />
      esercito facean timido e imbelle.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="21">
    <p>Ben lo mostrar; che gli nimici a pena<br />
      vider lontan, che se n’andaron rotti.<br />
      Astolfo, come pecore, li mena<br />
      dinanzi ai suoi di guerreggiar più dotti,<br />
      e fa restarne la campagna piena:<br />
      pochi a Biserta se ne son ridotti.<br />
      Prigion rimase Bucifar gagliardo;<br />
      salvossi ne la terra il re Branzardo,<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="22">
    <p>via più dolente sol di Bucifaro,<br />
      che se tutto perduto avesse il resto.<br />
      Biserta è grande, e farle gran riparo<br />
      bisogna, e senza lui mal può far questo:<br />
      poterlo riscattar molto avria caro.<br />
      Mentre vi pensa e ne sta afflitto e mesto,<br />
      gli viene in mente come tien prigione<br />
      già molti mesi il paladin Dudone.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="23">
    <p>Lo prese sotto a Monaco in riviera<br />
      il re di Sarza nel primo passaggio.<br />
      Da indi in qua prigion sempre stato era<br />
      Dudon che del Danese fu lignaggio.<br />
      Mutar costui col re de l’Algazera<br />
      pensò Branzardo, e ne mandò messaggio<br />
      al capitan de’ Nubi, perché intese<br />
      per vera spia ch’egli era Astolfo inglese.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="24">
    <p>Essendo Astolfo paladin, comprende<br />
      che dee aver caro un paladino sciorre.<br />
      Il gentil duca, come il caso intende,<br />
      col re Branzardo in un voler concorre.<br />
      Liberato Dudon, grazie ne rende<br />
      al duca, e seco si mette a disporre<br />
      le cose che appertengono alla guerra,<br />
      così quelle da mar, come da terra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="25">
    <p>Avendo Astolfo esercito infinito<br />
      da non gli far sette Afriche difesa;<br />
      e rammentando come fu ammonito<br />
      dal santo vecchio che gli diè l’impresa<br />
      di tor Provenza e d’Acquamorta il lito<br />
      di man di Saracin che l’avean presa;<br />
      d’una gran turba fece nuova eletta,<br />
      quella ch’al mar gli parve manco inetta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="26">
    <p>Et avendosi piene ambe le palme,<br />
      quanto potean capir, di varie fronde<br />
      a lauri, a cedri tolte, a olive, a palme,<br />
      venne sul mare, e le gittò ne l’onde.<br />
      Oh felici, e dal ciel ben dilette alme!<br />
      Grazia che Dio raro a’ mortali infonde!<br />
      Oh stupendo miracolo che nacque<br />
      di quelle frondi, come fur ne l’acque!<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="27">
    <p>Crebbero in quantità fuor d’ogni stima;<br />
      si feron curve e grosse e lunghe e gravi;<br />
      le vene ch’attraverso aveano prima,<br />
      mutaro in dure spranghe e in grosse travi:<br />
      e rimanendo acute inver la cima,<br />
      tutte in un tratto diventaro navi<br />
      di differenti qualitadi, e tante,<br />
      quante raccolte fur da varie piante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="28">
    <p>Miracol fu veder le fronde sparte<br />
      produr fuste, galee, navi da gabbia.<br />
      Fu mirabile ancor, che vele e sarte<br />
      e remi avean, quanto alcun legno n’abbia.<br />
      Non mancò al duca poi chi avesse l’arte<br />
      di governarsi alla ventosa rabbia;<br />
      che di Sardi e di Corsi non remoti,<br />
      nocchier, padron, pennesi ebbe e<br />
      piloti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="29">
    <p>Quelli che entraro in mar, contati foro<br />
      ventisei mila, e gente d’ogni sorte.<br />
      Dudon andò per capitano loro,<br />
      cavallier saggio, e in terra e in acqua forte.<br />
      Stava l’armata ancora al lito moro,<br />
      miglior vento aspettando, che la porte,<br />
      quando un navilio giunse a quella riva,<br />
      che di presi guerrier carco veniva.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="30">
    <p>Portava quei ch’al periglioso ponte,<br />
      ove alle giostre il campo era sì stretto,<br />
      pigliato avea l’audace Rodomonte,<br />
      come più volte io v’ho di sopra detto.<br />
      Il cognato tra questi era del conte,<br />
      e ’l fedel Brandimarte e Sansonetto,<br />
      et altri ancor, che dir non mi bisogna,<br />
      d’Alemagna, d’Italia e di Guascogna.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="31">
    <p>Quivi il nocchier, ch’ancor non s’era accorto<br />
      degli inimici, entrò con la galea,<br />
      lasciando molte miglia a dietro il porto<br />
      d’Algieri, ove calar prima volea,<br />
      per un vento gagliardo ch’era sorto,<br />
      e spinto oltre il dover la poppa avea.<br />
      Venir tra i suoi credette e in loco fido,<br />
      come vien Progne al suo loquace nido.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="32">
    <p>Ma come poi l’imperiale augello,<br />
      i gigli d’oro e i pardi vide appresso,<br />
      restò pallido in faccia, come quello<br />
      che ’l piede incauto d’improviso ha messo<br />
      sopra il serpente venenoso e fello,<br />
      dal pigro sonno in mezzo l’erbe oppresso;<br />
      che spaventato e smorto si ritira,<br />
      fuggendo quel, ch’è pien di tosco e d’ira.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="33">
    <p>Già non poté fuggir quindi il nocchiero,<br />
      né tener seppe i prigion suoi di piatto.<br />
      Con Brandimarte fu, con Oliviero,<br />
      con Sansonetto e con molti altri tratto<br />
      ove dal duca e dal figliuol d’Uggiero<br />
      fu lieto viso agli suo’ amici fatto;<br />
      e per mercede lui che li condusse,<br />
      volson che condannato al remo fusse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="34">
    <p>Come io vi dico, dal figliuol d’Otone<br />
      i cavallier cristian furon ben visti,<br />
      e di mensa onorati al padiglione,<br />
      d’arme e di ciò che bisognò provisti.<br />
      Per amor d’essi differì Dudone<br />
      l’andata sua; che non minori acquisti<br />
      di ragionar con tai baroni estima,<br />
      che d’esser gito uno o duo giorni prima.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="35">
    <p>In che stato, in che termine si trove<br />
      e Francia e Carlo, instruzion vera ebbe;<br />
      e dove più sicuramente, e dove,<br />
      per far miglior effetto, calar debbe.<br />
      Mentre da lor venia intendendo nuove,<br />
      s’udì un rumor che tuttavia più crebbe;<br />
      e un dar all’arme ne seguì sì fiero,<br />
      che fece a tutti far più d’un pensiero.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="36">
    <p>Il duca Astolfo e la compagnia bella,<br />
      che ragionando insieme si trovaro,<br />
      in un momento armati furo e in sella,<br />
      e verso il maggior grido in fretta andaro,<br />
      di qua di là cercando pur novella<br />
      di quel romore; e in loco capitaro,<br />
      ove videro un uom tanto feroce,<br />
      che nudo e solo a tutto ’l campo nuoce.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="37">
    <p>Menava un suo baston di legno in volta,<br />
      che era sì duro e sì grave e sì fermo,<br />
      che declinando quel, facea ogni volta<br />
      cader in terra un uom peggio ch’infermo.<br />
      Già a più di cento avea la vita tolta;<br />
      né più se gli facea riparo o schermo,<br />
      se non tirando di lontan saette:<br />
      d’appresso non è alcun già che l’aspette.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="38">
    <p>Dudone, Astolfo, Brandimarte, essendo<br />
      corsi in fretta al romore, et Oliviero,<br />
      de la gran forza e del valor stupendo<br />
      stavan maravigliosi di quel fiero;<br />
      quando venir s’un palafren correndo<br />
      videro una donzella in vestir nero,<br />
      che corse a Brandimarte e salutollo,<br />
      e gli alzò a un tempo ambe le braccia al collo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="39">
    <p>Questa era Fiordiligi, che sì acceso<br />
      avea d’amor per Brandimarte il core,<br />
      che quando al ponte stretto il lasciò preso,<br />
      vicina ad impazzar fu di dolore.<br />
      Di là dal mare era passata, inteso<br />
      avendo dal pagan che ne fu autore,<br />
      che mandato con molti cavallieri<br />
      era prigion ne la città d’Algieri.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="40">
    <p>Quando fu per passare, avea trovato<br />
      a Marsilia una nave di Levante,<br />
      ch’un vecchio cavalliero avea portato<br />
      de la famiglia del re Monodante;<br />
      il qual molte provincie avea cercato,<br />
      quando per mar, quando per terra errante,<br />
      per trovar Brandimarte; che nuova ebbe<br />
      tra via di lui, ch’in Francia il troverebbe.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="41">
    <p>Et ella, conosciuto che Bardino<br />
      era costui, Bardino che rapito<br />
      al padre Brandimarte piccolino,<br />
      et a Rocca Silvana avea notrito,<br />
      e la cagione intesa del camino,<br />
      seco fatto l’avea scioglier dal lito,<br />
      avendogli narrato in che maniera<br />
      Brandimarte passato in Africa era.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="42">
    <p>Tosto che furo a terra, udir le nuove,<br />
      ch’assediata d’Astolfo era Biserta:<br />
      che seco Brandimarte si ritrove<br />
      udito avean, ma non per cosa certa.<br />
      Or Fiordiligi in tal fretta si muove,<br />
      come lo vede, che ben mostra aperta<br />
      quella allegrezza ch’i precessi guai<br />
      le fero la maggior ch’avesse mai.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="43">
    <p>Il gentil cavallier, non men giocondo<br />
      di veder la diletta e fida moglie<br />
      ch’amava più che cosa altra del mondo,<br />
      l’abraccia e stringe e dolcemente accoglie:<br />
      né per saziare al primo né al secondo<br />
      né al terzo bacio era l’accese voglie;<br />
      se non ch’alzando gli occhi ebbe veduto<br />
      Bardin che con la donna era venuto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="44">
    <p>Stese le mani, et abbracciar lo volle,<br />
      e insieme domandar perché venia;<br />
      ma di poterlo far tempo gli tolle<br />
      il campo ch’in disordine fuggia<br />
      dinanzi a quel baston che ’l nudo folle<br />
      menava intorno, e gli facea dar via.<br />
      Fiordiligi mirò quel nudo in fronte,<br />
      e gridò a Brandimarte: – Eccovi il conte! –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="45">
    <p>Astolfo tutto a un tempo, ch’era quivi,<br />
      che questo Orlando fosse, ebbe palese<br />
      per alcun segno che dai vecchi divi<br />
      su nel terrestre paradiso intese.<br />
      Altrimenti restavan tutti privi<br />
      di cognizion di quel signor cortese;<br />
      che per lungo sprezzarsi, come stolto,<br />
      avea di fera, più che d’uomo, il volto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="46">
    <p>Astolfo per pietà che gli traffisse<br />
      il petto e il cor, si volse lacrimando;<br />
      et a Dudon (che gli era appresso) disse,<br />
      et indi ad Oliviero: – Eccovi Orlando! –<br />
      Quei gli occhi alquanto e le palpebre fisse<br />
      tenendo in lui, l’andar raffigurando;<br />
      e ’l ritrovarlo in tal calamitade,<br />
      gli empì di maraviglia e di pietade.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="47">
    <p>Piangeano quei signor per la più parte:<br />
      sì lor ne dolse, e lor ne ’ncrebbe tanto.<br />
      – Tempo è – lor disse Astolfo – trovar arte<br />
      di risanarlo, e non di fargli il pianto. –<br />
      E saltò a piedi, e così Brandimarte,<br />
      Sansonetto, Oliviero e Dudon santo;<br />
      e s’aventaro al nipote di Carlo<br />
      tutti in un tempo; che volean pigliarlo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="48">
    <p>Orlando che si vide fare il cerchio,<br />
      menò il baston da disperato e folle;<br />
      et a Dudon che si facea coperchio<br />
      al capo de lo scudo et entrar volle,<br />
      fe’ sentir ch’era grave di soperchio:<br />
      e se non che Olivier col brando tolle<br />
      parte del colpo, avria il bastone ingiusto<br />
      rotto lo scudo, l’elmo, il capo e il busto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="49">
    <p>Lo scudo roppe solo, e su l’elmetto<br />
      tempestò sì, che Dudon cadde in terra.<br />
      Menò la spada a un tempo Sansonetto;<br />
      e del baston più di duo braccia afferra<br />
      con valor tal, che tutto il taglia netto.<br />
      Brandimarte ch’adosso se gli serra,<br />
      gli cinge i fianchi, quanto può, con ambe<br />
      le braccia, e Astolfo il piglia ne le gambe.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="50">
    <p>Scuotesi Orlando, e lungi dieci passi<br />
      da sé l’Inglese fe’ cader riverso:<br />
      non fa però che Brandimarte il lassi,<br />
      che con più forza l’ha preso a traverso.<br />
      Ad Olivier che troppo inanzi fassi,<br />
      menò un pugno sì duro e sì perverso,<br />
      che lo fe’ cader pallido et esangue,<br />
      e dal naso e dagli occhi uscirgli il sangue.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="51">
    <p>E se non era l’elmo più che buono,<br />
      ch’avea Olivier, l’avria quel pugno ucciso:<br />
      cadde però, come se fatto dono<br />
      avesse de lo spirto al paradiso.<br />
      Dudone e Astolfo che levati sono,<br />
      ben che Dudone abbia gonfiato il viso,<br />
      e Sansonetto che ’l bel colpo ha fatto,<br />
      adosso a Orlando son tutti in un tratto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="52">
    <p>Dudon con gran vigor dietro l’abbraccia,<br />
      pur tentando col pié farlo cadere:<br />
      Astolfo e gli altri gli han prese le braccia,<br />
      né lo puon tutti insieme anco tenere.<br />
      C’ha visto toro a cui si dia la caccia,<br />
      e ch’alle orecchie abbia le zanne fiere,<br />
      correr mugliando, e trarre ovunque corre<br />
      i cani seco, e non potersi sciorre;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="53">
    <p>imagini ch’ Orlando fosse tale,<br />
      che tutti quei guerrier seco traea.<br />
      In quel tempo Olivier di terra sale,<br />
      là dove steso il gran pugno l’avea;<br />
      e visto che così si potea male<br />
      far di lui quel ch’Astolfo far volea,<br />
      si pensò un modo, et ad effetto il messe,<br />
      di far cader Orlando, e gli successe.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="54">
    <p>Si fe’ quivi arrecar più d’una fune,<br />
      e con nodi correnti adattò presto;<br />
      et alle gambe et alle braccia alcune<br />
      fe’ porre al conte, et a traverso il resto.<br />
      Di quelle i capi poi partì in commune,<br />
      e li diede a tenere a quello e a questo.<br />
      Per quella via che maniscalco atterra<br />
      cavallo o bue fu tratto Orlando a terra.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="55">
    <p>Come egli è in terra, gli son tutti adosso,<br />
      e gli legan più forte e piedi e mani.<br />
      Assai di qua di là s’è Orlando scosso,<br />
      ma sono i suoi risforzi tutti vani.<br />
      Commanda Astolfo che sia quindi mosso,<br />
      che dice voler far che si risani.<br />
      Dudon ch’è grande, il leva in su le schene,<br />
      e porta al mar sopra l’estreme arene.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="56">
    <p>Lo fa lavar Astolfo sette volte,<br />
      e sette volte sotto acqua l’attuffa;<br />
      sì che dal viso e da le membra stolte<br />
      leva la brutta rugine e la muffa:<br />
      poi con certe erbe, a questo effetto colte,<br />
      la bocca chiuder fa, che soffia e buffa;<br />
      che non volea ch’avesse altro meato<br />
      onde spirar, che per lo naso, il fiato.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="57">
    <p>Aveasi Astolfo apparecchiato il vaso<br />
      in che il senno d’Orlando era rinchiuso;<br />
      e quello in modo appropinquogli al naso,<br />
      che nel tirar che fece il fiato in suso,<br />
      tutto il votò: maraviglioso caso!<br />
      che ritornò la mente al primier uso;<br />
      e ne’ suoi bei discorsi l’intelletto<br />
      rivenne, più che mai lucido e netto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="58">
    <p>Come chi da noioso e grave sonno,<br />
      ove o vedere abominevol forme<br />
      di mostri che non son, né ch’esser ponno,<br />
      e gli par cosa far strana et enorme,<br />
      ancor si maraviglia, poi che donno<br />
      è fatto de’ suoi sensi, e che non dorme;<br />
      così, poi che fu Orlando d’error tratto,<br />
      restò maraviglioso e stupefatto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="59">
    <p>E Brandimarte, e il fratel d’Aldabella,<br />
      e quel che ’l senno in capo gli ridusse,<br />
      pur pensando riguarda, e non favella,<br />
      come egli quivi e quando si condusse.<br />
      Girava gli occhi in questa parte e in quella,<br />
      né sapea imaginar dove si fusse.<br />
      Si maraviglia che nudo si vede,<br />
      e tante funi ha da le spalle al piede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="60">
    <p>Poi disse, come già disse Sileno<br />
      a quei che lo legar nel cavo speco:<br />
      – Solvite me –, con viso sì sereno,<br />
      con guardo sì men de l’usato bieco,<br />
      che fu slegato; e de’ panni ch’avieno<br />
      fatti arrecar participaron seco,<br />
      consolandolo tutti del dolore,<br />
      che lo premea, di quel passato errore.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="61">
    <p>Poi che fu all’esser primo ritornato<br />
      Orlando più che mai saggio e virile,<br />
      d’amor si trovò insieme liberato;<br />
      sì che colei, che sì bella e gentile<br />
      gli parve dianzi, e ch’avea tanto amato,<br />
      non stima più se non per cosa vile.<br />
      Ogni suo studio, ogni disio rivolse<br />
      a racquistar quanto già amor gli tolse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="62">
    <p>Narrò Bardino intanto a Brandimarte,<br />
      che morto era il suo padre Monodante;<br />
      e che a chiamarlo al regno egli da parte<br />
      veniva prima del fratel Gigliante,<br />
      poi de le genti ch’abitan le sparte<br />
      isole in mare, e l’ultime in Levante;<br />
      di che non era un altro regno al mondo<br />
      sì ricco, populoso, o sì giocondo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="63">
    <p>Disse, tra più ragion che dovea farlo,<br />
      che dolce cosa era la patria; e quando<br />
      si disponesse di voler gustarlo,<br />
      avria poi sempre in odio andare errando.<br />
      Brandimarte rispose voler Carlo<br />
      servir per tutta questa guerra e Orlando;<br />
      e se potea vederne il fin, che poi<br />
      penseria meglio sopra i casi suoi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="64">
    <p>Il dì seguente la sua armata spinse<br />
      verso Provenza il figlio del Danese.<br />
      Indi Orlando col duca si ristrinse,<br />
      et in che stato era la guerra, intese:<br />
      tutta Biserta poi d’assedio cinse,<br />
      dando però l’onore al duca inglese<br />
      d’ogni vittoria; ma quel duca il tutto<br />
      facea, come dal conte venia instrutto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="65">
    <p>Ch’ordine abbian tra lor, come s’assaglia<br />
      la gran Biserta, e da che lato e quando,<br />
      come fu presa alla prima battaglia,<br />
      chi ne l’onor parte ebbe con Orlando,<br />
      s’io non vi seguito ora, non vi caglia;<br />
      ch’io non me ne vo molto dilungando.<br />
      In questo mezzo di saper vi piaccia,<br />
      come dai Franchi i Mori hanno la caccia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="66">
    <p>Fu quasi il re Agramante abbandonato<br />
      nel pericol maggior di quella guerra;<br />
      che con molti pagani era tornato<br />
      Marsilio e ’l re Sobrin dentro alla terra;<br />
      poi su l’armata è questo e quel montato,<br />
      che dubbio avean di non salvarsi in terra;<br />
      e duci e cavallier del popul Moro<br />
      molti seguito avean l’esempio loro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="67">
    <p>Pure Agramante la pugna sostiene;<br />
      e quando finalmente più non puote,<br />
      volta le spalle, e la via dritta tiene<br />
      alle porte non troppo indi remote.<br />
      Rabican dietro in gran fretta gli viene,<br />
      che Bradamante stimola e percuote:<br />
      d’ucciderlo era disiosa molto;<br />
      che tante volte il suo Ruggier le ha tolto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="68">
    <p>Il medesmo desir Marfisa avea,<br />
      per far del padre suo tarda vendetta;<br />
      e con gli sproni, quanto più potea,<br />
      facea il destrier sentir ch’ella avea fretta.<br />
      Ma né l’una né l’altra vi giungea<br />
      sì a tempo, che la via fosse intercetta<br />
      al re d’entrar ne la città serrata,<br />
      et indi poi salvarsi in su l’armata.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="69">
    <p>Come due belle e generose parde<br />
      che fuor del lascio sien di pari uscite,<br />
      poscia ch’i cervi o le capre gagliarde<br />
      indarno aver si veggano seguite,<br />
      vergognandosi quasi, che fur tarde,<br />
      sdegnose se ne tornano e pentite;<br />
      così tornar le due donzelle, quando<br />
      videro il pagan salvo, sospirando.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="70">
    <p>Non però si fermar; ma ne la frotta<br />
      degli altri che fuggivano cacciarsi,<br />
      di qua di là facendo ad ogni botta<br />
      molti cader senza mai più levarsi.<br />
      Al mal partito era la gente rotta,<br />
      che per fuggir non potea ancor salvarsi;<br />
      ch’Agramante avea fatto per suo scampo<br />
      chiuder la porta ch’uscia verso il campo,<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="71">
    <p>e fatto sopra il Rodano tagliare<br />
      i ponti tutti. Ah sfortunata plebe,<br />
      che dove del tiranno utile appare,<br />
      sempre è in conto di pecore e di zebe!<br />
      Chi s’affoga nel fiume e chi nel mare,<br />
      chi sanguinose fa di sé le glebe.<br />
      Molti perir, pochi restar prigioni;<br />
      che pochi a farsi taglia erano buoni.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="72">
    <p>De la gran moltitudine ch’uccisa<br />
      fu da ogni parte in questa ultima guerra<br />
      (ben che la cosa non fu ugual divisa;<br />
      ch’assai più andar dei Saracin sotterra<br />
      per man di Bradamante e di Marfisa),<br />
      se ne vede ancor segno in quella terra;<br />
      che presso ad Arli, ove il Rodano stagna,<br />
      piena di sepolture è la campagna.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="73">
    <p>Fatto avea intanto il re Agramante sciorre,<br />
      e ritirar in alto i legni gravi,<br />
      lasciando alcuni, e i più leggieri, a torre<br />
      quei che volean salvarsi in su le navi.<br />
      Vi ste’ duo dì per chi fuggia raccorre,<br />
      e perché venti eran contrari e pravi:<br />
      fece lor dar le vele il terzo giorno;<br />
      ch’in Africa credea di far ritorno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="74">
    <p>Il re Marsilio che sta in gran paura<br />
      ch’alla sua Spagna il fio pagar non tocche,<br />
      e la tempesta orribilmente oscura<br />
      sopra suoi campi all’ultimo non scocche;<br />
      si fe’ porre a Valenza, e con gran cura<br />
      cominciò a riparar castella e rocche,<br />
      e preparar la guerra che fu poi<br />
      la sua ruina e degli amici suoi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="75">
    <p>Verso Africa Agramante alzò le vele<br />
      de’ legni male armati, e voti quasi;<br />
      d’uomini voti, e pieni di querele,<br />
      perch’in Francia i tre quarti eran rimasi.<br />
      Chi chiama il re superbo, chi crudele,<br />
      chi stolto; e come avviene in simil casi,<br />
      tutti gli voglion mal ne’ lor secreti;<br />
      ma timor n’hanno, e stan per, forza cheti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="76">
    <p>Pur duo talora o tre schiudon le labbia,<br />
      ch’amici sono, e che tra lor s’han fede,<br />
      e sfogano la colera e la rabbia;<br />
      e ’l misero Agramante ancor si crede<br />
      ch’ognun gli porti amore e pietà gli abbia:<br />
      e questo gl’intervien, perché non vede<br />
      mai visi se non finti, e mai non ode<br />
      se non adulazion, menzogne e frode.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="77">
    <p>Erasi consigliato il re africano<br />
      di non smontar nel porto di Biserta,<br />
      però ch’avea del popul nubiano,<br />
      che quel lito tenea, novella certa;<br />
      ma tenersi di sopra sì lontano,<br />
      che non fosse acre la discesa et erta;<br />
      mettersi in terra, e ritornare al dritto<br />
      a dar soccorso al suo populo afflitto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="78">
    <p>Ma il suo fiero destin che non risponde<br />
      a quella intenzion provida e saggia,<br />
      vuol che l’armata che nacque di fronde<br />
      miracolosamente ne la spiaggia,<br />
      e vien solcando inverso Francia l’onde,<br />
      con questa ad incontrar di notte s’aggia,<br />
      a nubiloso tempo, oscuro e tristo,<br />
      perché sia in più disordine sprovisto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="79">
    <p>Non ha avuto Agramante ancora spia,<br />
      ch’Astolfo mandi una armata sì grossa;<br />
      né creduto anco a chi ’l dicesse, avria,<br />
      che cento navi un ramuscel far possa:<br />
      e vien senza temer ch’intorno sia<br />
      che contra lui s’ardisca di far mossa;<br />
      né pone guardie né veletta in gabbia,<br />
      che di ciò che si scuopre avisar abbia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="80">
    <p>Sì che i navili che d’Astolfo avuti<br />
      avea Dudon, di buona gente armati,<br />
      e che la sera avean questi veduti,<br />
      et alla volta lor s’eran drizzati,<br />
      assalir gli nimici sproveduti,<br />
      gittaro i ferri, e sonsi incatenati,<br />
      poi ch’al parlar certificati foro,<br />
      ch’erano Mori e gli nimici loro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="81">
    <p>Ne l’arrivar che i gran navili fenno<br />
      (spirando il vento a’ lor desir secondo),<br />
      nei Saracin con tale impeto denno,<br />
      che molti legni ne cacciaro al fondo.<br />
      Poi cominciaro oprar le mani e il senno,<br />
      e ferro e fuoco e sassi di gran pondo<br />
      tirar con tanta e sì fiera tempesta,<br />
      che mai non ebbe il mar simile a questa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="82">
    <p>Quei di Dudone, a cui possanza e ardire<br />
      più del solito è lor dato di sopra<br />
      (che venuto era il tempo di punire<br />
      i Saracin di più d’una mal’opra),<br />
      sanno appresso e lontan sì ben ferire,<br />
      che non trova Agramante ove si cuopra.<br />
      Gli cade sopra un nembo di saette;<br />
      da lato ha spade e graffi e picche e accette.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="83">
    <p>D’alto cader sente gran sassi e gravi<br />
      da machine cacciati e da tormenti;<br />
      e prore e poppe fraccassar de navi,<br />
      et aprire usci al mar larghi e patenti;<br />
      e ’l maggior danno è de l’incendi pravi,<br />
      a nascer presti, ad ammorzarsi lenti.<br />
      La sfortunata ciurma si vuol torre<br />
      del gran periglio, e via più ognor vi corre.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="84">
    <p>Altri che ’l ferro e l’inimico caccia,<br />
      nel mar si getta, e vi s’affoga e resta:<br />
      altri che muove a tempo piedi e braccia,<br />
      va per salvarsi o in quella barca o in questa;<br />
      ma quella, grave oltre il dover, lo scaccia,<br />
      e la man, per salir troppo molesta,<br />
      fa restare attaccata ne la sponda:<br />
      ritorna il resto a far sanguigna l’onda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="85">
    <p>Altri che spera in mar salvar la vita,<br />
      e perderlavi almen con minor pena,<br />
      poi che notando non ritrova aita,<br />
      e mancar sente l’animo e la lena,<br />
      alla vorace fiamma c’ha fuggita,<br />
      la tema di annegarsi anco rimena:<br />
      s’abbraccia a un legno ch’arde, e per timore<br />
      c’ha di due morte, in ambe se ne muore.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="86">
    <p>Altri per tema di spiedo o d’accetta<br />
      che vede appresso, al mar ricorre invano,<br />
      perché dietro gli vien pietra o saetta<br />
      che non lo lascia andar troppo lontano.<br />
      Ma saria forse, mentre che diletta<br />
      il mio cantar, consiglio utile e sano<br />
      di finirlo, più tosto che seguire<br />
      tanto, che v’annoiasse il troppo dire.<br />
  </div>
</div>

<script>
  document.querySelectorAll('.annotated').forEach(function(el) {
    const tooltip = document.createElement('div');
    tooltip.className = 'tooltip';
    tooltip.innerText = el.dataset.annotation;
    el.appendChild(tooltip);

    el.addEventListener('mouseenter', function() {
      tooltip.style.display = 'block';
      const rect = el.getBoundingClientRect();
      tooltip.style.left = (el.offsetWidth / 2) + 'px';
      tooltip.style.top = '1.5em';
    });

    el.addEventListener('mouseleave', function() {
      tooltip.style.display = 'none';
    });
  });
</script>

</body>
</html>

