<!DOCTYPE html>
<html lang="it">
<head>
<meta charset="UTF-8">
<title>Annotated Orlando Furioso</title>
<style>
  body {
    font-family: "Garamond", "Georgia", serif;
    line-height: 1.6;
    margin: 2em auto;
    max-width: 900px;
    counter-reset: octave;
  }

  .octave-wrapper {
    display: flex;
    align-items: flex-start;
    margin-bottom: 1.8em;
  }

  .margin-note {
    flex: 0 0 180px;         /* width of margin column */
    font-size: 0.9em;
    color: #666;
    padding-right: 1em;
    border-right: 1px solid #ddd;
    margin-right: 1em;
  }

  .octave {
    flex: 1;
    counter-increment: octave;
  }

  .octave::before {
    content: "Ottava " counter(octave);
    display: block;
    font-weight: bold;
    color: #444;
    margin-bottom: 0.3em;
  }

  .annotated {
    color: #0044cc;
    cursor: pointer;
    position: relative;
  }

  /* tooltip styling */
  .tooltip {
    position: absolute;
    background: #fff8c6;
    border: 1px solid #e0d97a;
    padding: 6px 10px;
    border-radius: 6px;
    box-shadow: 1px 2px 6px rgba(0, 0, 0, 0.2);
    font-size: 0.9em;
    width: 250px;
    max-width: 500px;
    z-index: 100;
    display: none;
    white-space: normal; /* allows wrapping */

  }
</style>
</head>
<body>
<table>
<tr><td><h1><center>Orlando Furioso: Canto VII (annotato)</center></h1></td></tr>
<td><br></td>
<tr><td><table>
<tr><td align="left"><h2><a href="orlando-06.html">Prev. (Canto VI)</a></h2></td><td align="right"><h2><a href="orlando-08.html">Next. (Canto VIII)</h2></a></td></tr>
</table></td></tr>
</table>
  </div>
</div>

<div class="octave-wrapper">
  <div class="margin-note">

  </div>  <div class="octave" number="1">
    <p>Chi va lontan da la sua patria, vede<br />
         cose, da quel che già credea, lontane;<br />
         che narrandole poi, non se gli crede,<br />
         e stimato bugiardo ne rimane:<br />
         che ’l sciocco vulgo non gli vuol dar fede,<br />
         se non le vede e tocca chiare e piane.<br />
         Per questo io so che l’inesperienza<br />
         farà al mio canto dar poca credenza.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="2">
    <p>Poco o molta ch’io ci abbia, non bisogna<br />
         ch’io ponga mente al vulgo sciocco e ignaro.<br />
         A voi so ben che non parrà menzogna,<br />
         che ’l lume del discorso avete chiaro;<br />
         et a voi soli ogni mio intento agogna<br />
         che ’l frutto sia di mie fatiche caro.<br />
         Io vi lasciai che ’l ponte e la riviera<br />
         vider, che ’n guardia avea Erifilla altiera.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="3">
    <p>Quell’era armata del più fin metallo,<br />
         ch’avean di più color gemme distinto:<br />
         rubin vermiglio, crisolito giallo,<br />
         verde smeraldo con flavo iacinto.<br />
         Era montata, ma non a cavallo;<br />
         invece avea di quello un lupo spinto:<br />
         spinto avea un lupo ove si passa il fiume,<br />
         con ricca sella fuor d’ogni costume.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="4">
    <p>Non credo ch’un sì grande Apulia n’abbia:<br />
         egli era grosso et alto più d’un bue.<br />
         Con fren spumar non gli facea le labbia,<br />
         né so come lo regga a voglia sue.<br />
         La sopravesta di color di sabbia<br />
         su l’arme avea la maledetta lue:<br />
         era, fuor che ’l color, di quella sorte<br />
         ch’i vescovi e i prelati usano in corte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="5">
    <p>Et avea ne lo scudo e sul cimiero<br />
         una gonfiata e velenosa botta.<br />
         Le donne la mostraro al cavalliero,<br />
         di qua dal ponte per giostrar ridotta,<br />
         e fargli scorno e rompergli il sentiero,<br />
         come ad alcuni usata era talotta.<br />
         Ella a Ruggier, che torni a dietro, grida:<br />
         quel piglia un’asta, e la minaccia e sfida.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="6">
    <p>Non men la gigantessa ardita e presta<br />
         sprona il gran lupo e ne l’arcion si serra,<br />
         e pon la lancia a mezzo il corso in resta,<br />
         e fa tremar nel suo venir la terra.<br />
         Ma pur sul prato al fiero incontro resta;<br />
         che sotto l’elmo il buon Ruggier l’afferra,<br />
         e da l’arcion con tal furor la caccia,<br />
         che la riporta indietro oltre sei braccia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="7">
    <p>E già, tratta la spada ch’avea cinta,<br />
         venia a levarne la testa superba:<br />
         e ben lo potea far; che come estinta<br />
         Erifilla giacea tra’ fiori e l’erba.<br />
         Ma le donne gridar: – Basti sia vinta,<br />
         senza pigliarne altra vendetta acerba.<br />
         Ripon, cortese cavallier, la spada;<br />
         passiamo il ponte e seguitian la strada. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="8">
    <p>Alquanto malagevole et aspretta<br />
         per mezzo un bosco presero la via,<br />
         che oltre che sassosa fosse e stretta,<br />
         quasi su dritta alla collina gia.<br />
         Ma poi che furo ascesi in su la vetta,<br />
         usciro in spaziosa prateria,<br />
         dove il più bel palazzo e ’l più giocondo<br />
         vider, che mai fosse veduto al mondo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="9">
    <p>La bella Alcina venne un pezzo inante<br />
         verso Ruggier fuor de le prime porte,<br />
         e lo raccolse in signoril sembiante,<br />
         in mezzo bella et onorata corte.<br />
         Da tutti gli altri tanto onore e tante<br />
         riverenzie fur fatte al guerrier forte,<br />
         che non ne potrian far più, se tra loro<br />
         fosse Dio sceso dal superno coro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="10">
    <p>Non tanto il bel palazzo era escellente<br />
         perché vincesse ogn’altro di ricchezza,<br />
         quanto ch’avea la più piacevol gente<br />
         che fosse al mondo e di più gentilezza.<br />
         Poco era l’un da l’altro differente<br />
         e di fiorita etade e di bellezza:<br />
         sola di tutti Alcina era più bella,<br />
         sì come è bello il sol più d’ogni stella.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="11">
    <p>Di persona era tanto ben formata,<br />
         quanto me’ finger san pittori industri;<br />
         con bionda chioma lunga et annodata:<br />
         oro non è che più risplenda e lustri.<br />
         Spargeasi per la guancia delicata<br />
         misto color di rose e di ligustri;<br />
         di terso avorio era la fronte lieta,<br />
         che lo spazio finia con giusta meta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="12">
    <p>Sotto due negri e sottilissimi archi<br />
         son duo negri occhi, anzi duo chiari soli,<br />
         pietosi a riguardare, a mover parchi;<br />
         intorno cui par ch’Amor scherzi e voli,<br />
         e ch’indi tutta la faretra scarchi,<br />
         e che visibilmente i cori involi:<br />
         quindi il naso per mezzo il viso scende,<br />
         che non truova l’Invidia ove l’emende.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="13">
    <p>Sotto quel sta, quasi fra due vallette,<br />
         la bocca sparsa di natio cinabro;<br />
         quivi due filze son di perle elette,<br />
         che chiude et apre un bello e dolce labro:<br />
         quindi escon le cortesi parolette<br />
         da render molle ogni cor rozzo e scabro;<br />
         quivi si forma quel suave riso,<br />
         ch’apre a sua posta in terra il paradiso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="14">
    <p>Bianca nieve è il bel collo, e ’l petto latte;<br />
         il collo è tondo, il petto colmo e largo:<br />
         due pome acerbe, e pur d’avorio fatte,<br />
         vengono e van come onda al primo margo,<br />
         quando piacevole aura il mar combatte.<br />
         Non potria l’altre parti veder Argo:<br />
         ben si può giudicar che corrisponde<br />
         a quel ch’appar di fuor quel che s’asconde.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="15">
    <p>Mostran le braccia sua misura giusta;<br />
         e la candida man spesso si vede<br />
         lunghetta alquanto e di larghezza angusta,<br />
         dove né nodo appar, né vena escede.<br />
         Si vede al fin de la persona augusta<br />
         il breve, asciutto e ritondetto piede.<br />
         Gli angelici sembianti nati in cielo<br />
         non si ponno celar sotto alcun velo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="16">
    <p>Avea in ogni sua parte un laccio teso,<br />
         o parli o rida o canti o passo muova:<br />
         né maraviglia è se Ruggier n’è preso,<br />
         poi che tanto benigna se la truova.<br />
         Quel che di lei già avea dal mirto inteso,<br />
         com’è perfida e ria, poco gli giova;<br />
         ch’inganno o tradimento non gli è aviso<br />
         che possa star con sì soave riso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="17">
    <p>Anzi pur creder vuol che da costei<br />
         fosse converso Astolfo in su l’arena<br />
         per li suoi portamenti ingrati e rei,<br />
         e sia degno di questa e di più pena:<br />
         e tutto quel ch’udito avea di lei,<br />
         stima esser falso; e che vendetta mena,<br />
         e mena astio et invidia quel dolente<br />
         a lei biasmare, e che del tutto mente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="18">
    <p>La bella donna che cotanto amava,<br />
         novellamente gli è dal cor partita;<br />
         che per incanto Alcina gli lo lava<br />
         d’ogni antica amorosa sua ferita;<br />
         e di sé sola e del suo amor lo grava,<br />
         e in quello essa riman sola sculpita:<br />
         sì che scusar il buon Ruggier si deve,<br />
         se si mostrò quivi incostante e lieve.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="19">
    <p>A quella mensa citare, arpe e lire,<br />
         e diversi altri dilettevol suoni<br />
         faceano intorno l’aria tintinire<br />
         d’armonia dolce e di concenti buoni.<br />
         Non vi mancava chi, cantando, dire<br />
         d’amor sapesse gaudii e passioni,<br />
         o con invenzioni e poesie<br />
         rappresentasse grate fantasie.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="20">
    <p>Qual mensa trionfante e suntuosa<br />
         di qual si voglia successor di Nino,<br />
         o qual mai tanto celebre e famosa<br />
         di Cleopatra al vincitor latino,<br />
         potria a questa esser par, che l’amorosa<br />
         fata avea posta inanzi al paladino?<br />
         Tal non cred’io che s’apparecchi dove<br />
         ministra Ganimede al sommo Giove.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="21">
    <p>Tolte che fur le mense e le vivande,<br />
         facean, sedendo in cerchio, un giuoco lieto:<br />
         che ne l’orecchio l’un l’altro domande,<br />
         come più piace lor, qualche secreto;<br />
         il che agli amanti fu commodo grande<br />
         di scoprir l’amor lor senza divieto:<br />
         e furon lor conclusioni estreme<br />
         di ritrovarsi quella notte insieme.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="22">
    <p>Finir quel giuoco tosto, e molto inanzi<br />
         che non solea là dentro esser costume:<br />
         con torchi allora i paggi entrati inanzi,<br />
         le tenebre cacciar con molto lume.<br />
         Tra bella compagnia dietro e dinanzi<br />
         andò Ruggiero a ritrovar le piume<br />
         in una adorna e fresca cameretta,<br />
         per la miglior di tutte l’altre eletta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="23">
    <p>E poi che di confetti e di buon vini<br />
         di nuovo fatti fur debiti inviti,<br />
         e partir gli altri riverenti e chini,<br />
         et alle stanze lor tutti sono iti;<br />
         Ruggiero entrò ne’ profumati lini<br />
         che pareano di man d’Aracne usciti,<br />
         tenendo tuttavia l’orecchie attente,<br />
         s’ancor venir la bella donna sente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="24">
    <p>Ad ogni piccol moto ch’egli udiva,<br />
         sperando che fosse ella, il capo alzava:<br />
         sentir credeasi, e spesso non sentiva;<br />
         poi del suo errore accorto sospirava.<br />
         Talvolta uscia del letto e l’uscio apriva,<br />
         guatava fuori, e nulla vi trovava:<br />
         e maledì ben mille volte l’ora<br />
         che facea al trapassar tanta dimora.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="25">
    <p>Tra sé dicea sovente: – Or si parte ella; –<br />
         e cominciava a noverare i passi<br />
         ch’esser potean da la sua stanza a quella<br />
         donde aspettando sta che Alcina passi;<br />
         e questi et altri, prima che la bella<br />
         donna vi sia, vani disegni fassi.<br />
         Teme di qualche impedimento spesso,<br />
         che tra il frutto e la man non gli sia messo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="26">
    <p>Alcina, poi ch’a’ preziosi odori<br />
         dopo gran spazio pose alcuna meta,<br />
         venuto il tempo che più non dimori,<br />
         ormai ch’in casa era ogni cosa cheta,<br />
         de la camera sua sola uscì fuori;<br />
         e tacita n’andò per via secreta<br />
         dove a Ruggiero avean timore e speme<br />
         gran pezzo intorno al cor pugnato insieme.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="27">
    <p>Come si vide il successor d’Astolfo<br />
         sopra apparir quelle ridenti stelle,<br />
         come abbia ne le vene acceso zolfo,<br />
         non par che capir possa ne la pelle.<br />
         Or sino agli occhi ben nuota nel golfo<br />
         de le delizie e de le cose belle:<br />
         salta del letto, e in braccio la raccoglie,<br />
         né può tanto aspettar ch’ella si spoglie;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="28">
    <p>ben che né gonna né faldiglia avesse;<br />
         che venne avolta in un leggier zendado<br />
         che sopra una camicia ella si messe,<br />
         bianca e suttil nel più escellente grado.<br />
         Come Ruggiero abbracciò lei, gli cesse<br />
         il manto; e restò il vel suttile e rado,<br />
         che non copria dinanzi né di dietro,<br />
         più che le rose o i gigli un chiaro vetro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="29">
    <p>Non così strettamente edera preme<br />
         pianta ove intorno abbarbicata s’abbia,<br />
         come si stringon li dui amanti insieme,<br />
         cogliendo de lo spirto in su le labbia<br />
         suave fior, qual non produce seme<br />
         indo o sabeo ne l’odorata sabbia.<br />
         Del gran piacer ch’avean, lor dicer tocca;<br />
         che spesso avean più d’una lingua in bocca.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="30">
    <p>Queste cose là dentro eran secrete,<br />
         o se pur non secrete, almen taciute;<br />
         che raro fu tener le labra chete<br />
         biasmo ad alcun, ma ben spesso virtute.<br />
         Tutte proferte et accoglienze liete<br />
         fanno a Ruggier quelle persone astute:<br />
         ognun lo reverisce e se gli inchina;<br />
         che così vuol l’innamorata Alcina.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="31">
    <p>Non è diletto alcun che di fuor reste;<br />
         che tutti son ne l’amorosa stanza.<br />
         E due e tre volte il dì mutano veste,<br />
         fatte or ad una, ora ad un’altra usanza.<br />
         Spesso in conviti, e sempre stanno in feste,<br />
         in giostre, in lotte, in scene, in bagno, in danza.<br />
         Or presso ai fonti, all’ombre de’ poggietti,<br />
         leggon d’antiqui gli amorosi detti;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="32">
    <p>or per l’ombrose valli e lieti colli<br />
         vanno cacciando le paurose lepri;<br />
         or con sagaci cani i fagian folli<br />
         con strepito uscir fan di stoppie e vepri;<br />
         or a’ tordi lacciuoli, or veschi molli<br />
         tendon tra gli odoriferi ginepri;<br />
         or con ami inescati et or con reti<br />
         turbano a’ pesci i grati lor secreti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="33">
    <p>Stava Ruggiero in tanta gioia e festa,<br />
         mentre Carlo in travaglio et Agramante,<br />
         di cui l’istoria io non vorrei per questa<br />
         porre in oblio né lasciar Bradamante,<br />
         che con travaglio e con pena molesta<br />
         pianse più giorni il disiato amante,<br />
         ch’avea per strade disusate e nuove<br />
         veduto portar via, né sapea dove.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="34">
    <p>Di costei prima che degli altri dico,<br />
         che molti giorni andò cercando invano<br />
         pei boschi ombrosi e per lo campo aprico,<br />
         per ville, per città, per monte e piano;<br />
         né mai poté saper del caro amico,<br />
         che di tanto intervallo era lontano.<br />
         Ne l’oste saracin spesso venia,<br />
         né mai del suo Ruggier ritrovò spia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="35">
    <p>Ogni dì ne domanda a più di cento,<br />
         né alcun le ne sa mai render ragioni.<br />
         D’alloggiamento va in alloggiamento,<br />
         cercandone e trabacche e padiglioni:<br />
         e lo può far; che senza impedimento<br />
         passa tra cavalieri e tra pedoni,<br />
         mercé all’annel che fuor d’ogni uman uso<br />
         la fa sparir quando l’è in bocca chiuso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="36">
    <p>Né può né creder vuol che morto sia;<br />
         perché di sì grande uom l’alta ruina<br />
         da l’onde idaspe udita si saria<br />
         fin dove il sole a riposar declina.<br />
         Non sa né dir né imaginar che via<br />
         far possa o in cielo o in terra; e pur meschina<br />
         lo va cercando, e per compagni mena<br />
         sospiri e pianti et ogni acerba pena.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="37">
    <p>Pensò al fin di tornare alla spelonca<br />
         dove eran l’ossa di Merlin profeta,<br />
         e gridar tanto intorno a quella conca<br />
         che ’l freddo marmo si movesse a pieta;<br />
         che se vivea Ruggiero, o gli avea tronca<br />
         l’alta necessità la vita lieta,<br />
         si sapria quindi: e poi s’appiglierebbe<br />
         a quel miglior consiglio che n’avrebbe.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="38">
    <p>Con questa intenzion prese il camino<br />
         verso le selve prossime a Pontiero,<br />
         dove la vocal tomba di Merlino<br />
         era nascosa in loco alpestro e fiero.<br />
         Ma quella maga che sempre vicino<br />
         tenuto a Bradamante avea il pensiero,<br />
         quella, dico io, che nella bella grotta<br />
         l’avea de la sua stirpe instrutta e dotta;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="39">
    <p>quella benigna e saggia incantatrice,<br />
         la quale ha sempre cura di costei,<br />
         sappiendo ch’esser de’ progenitrice<br />
         d’uomini invitti, anzi di semidei;<br />
         ciascun dì vuol saper che fa, che dice,<br />
         e getta ciascun dì sorte per lei.<br />
         Di Ruggier liberato e poi perduto,<br />
         e dove in India andò, tutto ha saputo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="40">
    <p>Ben veduto l’avea su quel cavallo<br />
         che reggier non potea, ch’era sfrenato,<br />
         scostarsi di lunghissimo intervallo<br />
         per sentier periglioso e non usato;<br />
         e ben sapea che stava in giuoco e in ballo<br />
         e in cibo e in ozio molle e delicato,<br />
         né più memoria avea del suo signore,<br />
         né de la donna sua, né del suo onore.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="41">
    <p>E così il fior de li begli anni suoi<br />
         in lunga inerzia aver potria consunto<br />
         sì gentil cavallier, per dover poi<br />
         perdere il corpo e l’anima in un punto;<br />
         e quel odor, che sol riman di noi<br />
         poscia che ’l resto fragile è defunto,<br />
         che tra’ l’uom del sepulcro e in vita il serba,<br />
         gli saria stato o tronco o svelto in erba.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="42">
    <p>Ma quella gentil maga, che più cura<br />
         n’avea ch’egli medesmo di se stesso,<br />
         pensò di trarlo per via alpestre e dura<br />
         alla vera virtù, mal grado d’esso:<br />
         come escellente medico, che cura<br />
         con ferro e fuoco e con veneno spesso,<br />
         che se ben molto da principio offende,<br />
         poi giova al fine, e grazia se gli rende.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="43">
    <p>Ella non gli era facile, e talmente<br />
         fattane cieca di superchio amore,<br />
         che, come facea Atlante, solamente<br />
         a darli vita avesse posto il core.<br />
         Quel più tosto volea che lungamente<br />
         vivesse e senza fama e senza onore,<br />
         che, con tutta la laude che sia al mondo,<br />
         mancasse un anno al suo viver giocondo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="44">
    <p>L’avea mandato all’isola d’Alcina,<br />
         perché obliasse l’arme in quella corte;<br />
         e come mago di somma dottrina,<br />
         ch’usar sapea gl’incanti d’ogni sorte,<br />
         avea il cor stretto di quella regina<br />
         ne l’amor d’esso d’un laccio sì forte,<br />
         che non se ne era mai per poter sciorre,<br />
         s’invechiasse Ruggier più di Nestorre.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="45">
    <p>Or tornando a colei, ch’era presaga<br />
         di quanto de’ avvenir, dico che tenne<br />
         la dritta via dove l’errante e vaga<br />
         figlia d’Amon seco a incontrar si venne.<br />
         Bradamante vedendo la sua maga,<br />
         muta la pena che prima sostenne,<br />
         tutta in speranza; e quella l’apre il vero:<br />
         ch’ad Alcina è condotto il suo Ruggiero.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="46">
    <p>La giovane riman presso che morta,<br />
         quando ode che ’l suo amante è così lunge;<br />
         e più, che nel suo amor periglio porta,<br />
         se gran rimedio e subito non giunge:<br />
         ma la benigna maga la conforta,<br />
         e presta pon l’impiastro ove il duol punge;<br />
         e le promette e giura, in pochi giorni<br />
         far che Ruggiero a riveder lei torni.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="47">
    <p>– Da che, donna, – dicea – l’annello hai teco,<br />
         che val contra ogni magica fattura,<br />
         io non ho dubbio alcun, che s’io l’arreco<br />
         là dove Alcina ogni tuo ben ti fura,<br />
         ch’io non le rompa il suo disegno, e meco<br />
         non ti rimeni la tua dolce cura.<br />
         Me n’andrò questa sera alla prim’ora,<br />
         e sarò in India al nascer de l’aurora. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="48">
    <p>E seguitando, del modo narrolle<br />
         che disegnato avea d’adoperarlo,<br />
         per trar del regno effeminato e molle<br />
         il caro amante, e in Francia rimenarlo.<br />
         Bradamante l’annel del dito tolle;<br />
         né solamente avria voluto darlo,<br />
         ma dato il core e dato avria la vita,<br />
         pur che n’avesse il suo Ruggiero aita.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="49">
    <p>Le dà l’annello e se le raccomanda;<br />
         e più le raccomanda il suo Ruggiero,<br />
         a cui per lei mille saluti manda:<br />
         poi prese ver Provenza altro sentiero.<br />
         Andò l’incantatrice a un’altra banda;<br />
         e per porre in effetto il suo pensiero,<br />
         un palafren fece apparir la sera,<br />
         ch’avea un piè rosso, e ogn’altra parte nera.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="50">
    <p>Credo fusse un Alchino o un Farfarello,<br />
         che da l’inferno in quella forma trasse;<br />
         e scinta e scalza montò sopra a quello,<br />
         a chiome sciolte e orribilmente passe:<br />
         ma ben di dito si levò l’annello,<br />
         perché gl’incanti suoi non le vietasse.<br />
         Poi con tal fretta andò, che la matina<br />
         si ritrovò ne l’isola d’Alcina.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="51">
    <p>Quivi mirabilmente transmutosse:<br />
         s’accrebbe più d’un palmo di statura,<br />
         e fe’ le membra a proporzion più grosse;<br />
         e restò a punto di quella misura<br />
         che si pensò che ’l negromante fosse,<br />
         quel che nutrì Ruggier con sì gran cura.<br />
         Vestì di lunga barba le mascelle,<br />
         e fe’ crespa la fronte e l’altra pelle.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="52">
    <p>Di faccia, di parole e di sembiante<br />
         sì lo seppe imitar, che totalmente<br />
         potea parer l’incantatore Atlante.<br />
         Poi si nascose, e tanto pose mente,<br />
         che da Ruggiero allontanar l’amante<br />
         Alcina vide un giorno finalmente:<br />
         e fu gran sorte; che di stare o d’ire<br />
         senza esso un’ora potea mal patire.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="53">
    <p>Soletto lo trovò, come lo volle,<br />
         che si godea il matin fresco e sereno<br />
         lungo un bel rio che discorrea d’un colle<br />
         verso un laghetto limpido et ameno.<br />
         Il suo vestir delizioso e molle<br />
         tutto era d’ozio e di lascivia pieno,<br />
         che de sua man gli avea di seta e d’oro<br />
         tessuto Alcina con sottil lavoro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="54">
    <p>Di ricche gemme un splendido monile<br />
         gli discendea dal collo in mezzo il petto;<br />
         e ne l’uno e ne l’altro già virile<br />
         braccio girava un lucido cerchietto.<br />
         Gli avea forato un fil d’oro sottile<br />
         ambe l’orecchie, in forma d’annelletto;<br />
         e due gran perle pendevano quindi,<br />
         qua’ mai non ebbon gli Arabi né gl’Indi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="55">
    <p>Umide avea l’innanellate chiome<br />
         de’ più suavi odor che sieno in prezzo:<br />
         tutto ne’ gesti era amoroso, come<br />
         fosse in Valenza a servir donne avezzo:<br />
         non era in lui di sano altro che ’l nome;<br />
         corrotto tutto il resto, e più che mezzo.<br />
         Così Ruggier fu ritrovato, tanto<br />
         da l’esser suo mutato per incanto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="56">
    <p>Ne la forma d’Atlante se gli affaccia<br />
         colei, che la sembianza ne tenea,<br />
         con quella grave e venerabil faccia<br />
         che Ruggier sempre riverir solea,<br />
         con quello occhio pien d’ira e di minaccia,<br />
         che sì temuto già fanciullo avea;<br />
         dicendo: – È questo dunque il frutto ch’io<br />
         lungamente atteso ho del sudor mio?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="57">
    <p>Di medolle già d’orsi e di leoni<br />
         ti porsi io dunque li primi alimenti;<br />
         t’ho per caverne et orridi burroni<br />
         fanciullo avezzo a strangolar serpenti,<br />
         pantere e tigri disarmar d’ungioni,<br />
         et a vivi cingial trar spesso i denti,<br />
         acciò che, dopo tanta disciplina,<br />
         tu sii l’Adone o l’Atide d’Alcina?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="58">
    <p>È questo, quel che l’osservate stelle,<br />
         le sacre fibre e gli accoppiati punti,<br />
         responsi, auguri, sogni e tutte quelle<br />
         sorti, ove ho troppo i miei studi consunti,<br />
         di te promesso sin da le mammelle<br />
         m’avean, come quest’anni fusser giunti:<br />
         ch’in arme l’opre tue così preclare<br />
         esser dovean, che sarian senza pare?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="59">
    <p>Questo è ben veramente alto principio<br />
         onde si può sperar che tu sia presto<br />
         a farti un Alessandro, un Iulio, un Scipio!<br />
         Chi potea, ohimè! di te mai creder questo,<br />
         che ti facessi d’Alcina mancipio?<br />
         E perché ognun lo veggia manifesto,<br />
         al collo et alle braccia hai la catena<br />
         con che ella a voglia sua preso ti mena.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="60">
    <p>Se non ti muovon le tue proprie laudi,<br />
         e l’opre escelse a chi<br />
         la tua succession perché defraudi<br />
         del ben che mille volte io t’ho predetto?<br />
         Deh, perché il ventre eternamente claudi,<br />
         dove il ciel vuol che sia per te concetto<br />
         la gloriosa e soprumana prole<br />
         ch’esser de’ al mondo più chiara che ’l sole?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="61">
    <p>Deh, non vietar che le più nobil alme<br />
         che sian formate ne l’eterne idee,<br />
         di tempo in tempo abbian corporee salme<br />
         dal ceppo che radice in te aver dee!<br />
         Deh non vietar mille trionfi e palme,<br />
         con che, dopo aspri danni e piaghe ree,<br />
         tuoi figli, tuoi nipoti e successori<br />
         Italia torneran nei primi onori!<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="62">
    <p>Non ch’a piegarti a questo tante e tante<br />
         anime belle aver dovesson pondo,<br />
         che chiare, illustri, inclite, invitte e sante<br />
         son per fiorir da l’arbor tuo fecondo;<br />
         ma ti dovria una coppia esser bastante:<br />
         Ippolito e il fratel; che pochi il mondo<br />
         ha tali avuti ancor fin al dì d’oggi,<br />
         per tutti i gradi onde a virtù si poggi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="63">
    <p>Io solea più di questi dui narrarti,<br />
         ch’io non facea di tutti gli altri insieme;<br />
         sì perché essi terran le maggior parti,<br />
         che gli altri tuoi, ne le virtù supreme;<br />
         sì perché al dir di lor mi vedea darti<br />
         più attenzion, che d’altri del tuo seme:<br />
         vedea goderti che sì chiari eroi<br />
         esser dovessen dei nipoti tuoi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="64">
    <p>Che ha costei che t’hai fatto regina,<br />
         che non abbian mill’altre meretrici?<br />
         costei che di tant’altri è concubina,<br />
         ch’al fin sai ben s’ella suol far felici.<br />
         Ma perché tu conosca chi sia Alcina,<br />
         levatone le fraudi e gli artifici,<br />
         tien questo annello in dito, e torna ad ella;<br />
         ch’aveder ti potrai come sia bella. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="65">
    <p>Ruggier si stava vergognoso e muto<br />
         mirando in terra, e mal sapea che dire;<br />
         a cui la maga nel dito minuto<br />
         pose l’annello, e lo fe’ risentire.<br />
         Come Ruggiero in sé fu rivenuto,<br />
         di tanto scorno si vide assalire,<br />
         ch’esser vorria sotterra mille braccia;<br />
         ch’alcun veder non lo potesse in faccia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="66">
    <p>Ne la sua prima forma in uno instante,<br />
         così parlando, la maga rivenne;<br />
         né bisognava più quella d’Atlante,<br />
         seguitone l’effetto per che venne.<br />
         Per dirvi quel ch’io non vi dissi inante,<br />
         costei Melissa nominata venne,<br />
         ch’or diè a Ruggier di sé notizia vera,<br />
         e dissegli a che effetto venuta era;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="67">
    <p>mandata da colei, che d’amor piena<br />
         sempre il disia, né più può starne senza,<br />
         per liberarlo da quella catena<br />
         di che lo cinse magica violenza:<br />
         e preso avea d’Atlante di Carena<br />
         la forma, per trovar meglio credenza.<br />
         Ma poi ch’a sanità l’ha omai ridutto,<br />
         gli vuole aprire e far che veggia il tutto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="68">
    <p>– Quella donna gentil che t’ama tanto,<br />
         quella che del tuo amor degna sarebbe,<br />
         a cui, se non ti scorda, tu sai quanto<br />
         tua libertà, da lei servata, debbe;<br />
         questo annel che ripara ad ogni incanto<br />
         ti manda: e così il cor mandato avrebbe,<br />
         s’avesse avuto il cor così virtute,<br />
         come l’annello, atta alla tua salute. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="69">
    <p>E seguitò narrandogli l’amore<br />
         che Bradamante gli ha portato e porta;<br />
         di quella insieme comendò il valore,<br />
         in quanto il vero e l’affezion comporta;<br />
         et usò modo e termine migliore<br />
         che si convenga a messaggiera accorta:<br />
         et in quel odio Alcina a Ruggier pose,<br />
         in che soglionsi aver l’orribil cose.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="70">
    <p>In odio gli la pose, ancor che tanto<br />
         l’amasse dianzi: e non vi paia strano,<br />
         quando il suo amor per forza era d’incanto,<br />
         ch’essendovi l’annel, rimase vano.<br />
         Fece l’annel palese ancor, che quanto<br />
         di beltà Alcina avea, tutto era estrano:<br />
         estrano avea, e non suo, dal piè alla treccia;<br />
         il bel ne sparve, e le restò la feccia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="71">
    <p>Come fanciullo che maturo frutto<br />
         ripone, e poi si scorda ove è riposto,<br />
         e dopo molti giorni è ricondutto<br />
         là dove truova a caso il suo deposto,<br />
         si maraviglia di vederlo tutto<br />
         putrido e guasto, e non come fu posto;<br />
         e dove amarlo e caro aver solia,<br />
         l’odia, sprezza, n’ha schivo, e getta via:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="72">
    <p>così Ruggier, poi che Melissa fece<br />
         ch’a riveder se ne tornò la fata<br />
         con quell’annello inanzi a cui non lece,<br />
         quando s’ha in dito, usare opra incantata,<br />
         ritruova, contra ogni sua stima, invece<br />
         de la bella, che dianzi avea lasciata,<br />
         donna sì laida, che la terra tutta<br />
         né la più vecchia avea né la più brutta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="73">
    <p>Pallido, crespo e macilente avea<br />
         Alcina il viso, il crin raro e canuto:<br />
         sua statura a sei palmi non giungea:<br />
         ogni dente di bocca era caduto;<br />
         che più d’Ecuba e più de la Cumea,<br />
         et avea più d’ogn’altra mai vivuto.<br />
         Ma sì l’arti usa al nostro tempo ignote,<br />
         che bella e giovanetta parer puote.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="74">
    <p>Giovane e bella ella si fa con arte,<br />
         sì che molti ingannò come Ruggiero;<br />
         ma l’annel venne a interpretar le carte,<br />
         che già molti anni avean celato il vero.<br />
         Miracol non è dunque se si parte<br />
         de l’animo a Ruggiero ogni pensiero<br />
         ch’avea d’amare Alcina, or che la truova<br />
         in guisa, che sua fraude non le giova.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="75">
    <p>Ma come l’avisò Melissa, stette<br />
         senza mutare il solito sembiante,<br />
         fin che de l’arme sue, più dì neglette,<br />
         si fu vestito dal capo alle piante;<br />
         e per non farle ad Alcina suspette,<br />
         finse provar s’in esse era aiutante,<br />
         finse provar se gli era fatto grosso,<br />
         dopo alcun dì che non l’ha avute indosso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="76">
    <p>E Balisarda poi si messe al fianco<br />
         (che così nome la sua spada avea);<br />
         e lo scudo mirabile tolse anco,<br />
         che non pur gli occhi abbarbagliar solea,<br />
         ma l’anima facea sì venir manco,<br />
         che dal corpo esalata esser parea.<br />
         Lo tolse, e col zendado in che trovollo,<br />
         che tutto lo copria, sel messe al collo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="77">
    <p>Venne alla stalla, e fece briglia e sella<br />
         porre a un destrier più che la pece nero:<br />
         così Melissa l’avea instrutto; ch’ella<br />
         sapea quanto nel corso era leggiero.<br />
         Chi lo conosce, Rabican l’appella;<br />
         et è quel proprio che col cavalliero<br />
         del quale i venti or presso al mar fan gioco,<br />
         portò già la balena in questo loco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="78">
    <p>Potea aver l’ippogrifo similmente,<br />
         che presso a Rabicano era legato;<br />
         ma gli avea detto la maga: – Abbi mente,<br />
         ch’egli è (come tu sai) troppo sfrenato.<br />
         – E gli diede intenzion che ’l dì seguente<br />
         gli lo trarrebbe fuor di quello stato,<br />
         là dove ad agio poi sarebbe instrutto<br />
         come frenarlo e farlo gir per tutto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="79">
    <p>Né sospetto darà, se non lo tolle,<br />
         de la tacita fuga ch’apparecchia.<br />
         Fece Ruggier come Melissa volle,<br />
         ch’invisibile ognor gli era all’orecchia.<br />
         Così fingendo, del lascivo e molle<br />
         palazzo uscì de la puttana vecchia;<br />
         e si venne accostando ad una porta,<br />
         donde è la via ch’a Logistilla il porta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="80">
    <p>Assaltò li guardiani all’improvviso,<br />
         e si cacciò tra lor col ferro in mano,<br />
         e qual lasciò ferito, e quale ucciso;<br />
         e corse fuor del ponte a mano a mano:<br />
         e prima che n’avesse Alcina aviso,<br />
         di molto spazio fu Ruggier lontano.<br />
         Dirò ne l’altro canto che via tenne;<br />
         poi come a Logistilla se ne venne.<br />
  </div>
</div>

<script>
  document.querySelectorAll('.annotated').forEach(function(el) {
    const tooltip = document.createElement('div');
    tooltip.className = 'tooltip';
    tooltip.innerText = el.dataset.annotation;
    el.appendChild(tooltip);

    el.addEventListener('mouseenter', function() {
      tooltip.style.display = 'block';
      const rect = el.getBoundingClientRect();
      tooltip.style.left = (el.offsetWidth / 2) + 'px';
      tooltip.style.top = '1.5em';
    });

    el.addEventListener('mouseleave', function() {
      tooltip.style.display = 'none';
    });
  });
</script>

</body>
</html>

