<!DOCTYPE html>
<html lang="it">
<head>
<meta charset="UTF-8">
<title>Annotated Orlando Furioso</title>
<style>
  body {
    font-family: "Garamond", "Georgia", serif;
    line-height: 1.6;
    margin: 2em auto;
    max-width: 900px;
    counter-reset: octave;
  }

  .octave-wrapper {
    display: flex;
    align-items: flex-start;
    margin-bottom: 1.8em;
  }

  .margin-note {
    flex: 0 0 180px;         /* width of margin column */
    font-size: 0.9em;
    color: #666;
    padding-right: 1em;
    border-right: 1px solid #ddd;
    margin-right: 1em;
  }

  .octave {
    flex: 1;
    counter-increment: octave;
  }

  .octave::before {
    content: "Ottava " counter(octave);
    display: block;
    font-weight: bold;
    color: #444;
    margin-bottom: 0.3em;
  }

  .annotated {
    color: #0044cc;
    cursor: pointer;
    position: relative;
  }

  /* tooltip styling */
  .tooltip {
    position: absolute;
    background: #fff8c6;
    border: 1px solid #e0d97a;
    padding: 6px 10px;
    border-radius: 6px;
    box-shadow: 1px 2px 6px rgba(0, 0, 0, 0.2);
    font-size: 0.9em;
    width: 250px;
    max-width: 500px;
    z-index: 100;
    display: none;
    white-space: normal; /* allows wrapping */

  }
</style>
</head>
<body>
<table>
<tr><td><h1><center>Orlando Furioso: Canto XXXVII (annotato)</center></h1></td></tr>
<td><br></td>
<tr><td><table>
<tr><td align="left"><h2><a href="orlando-36.html">Prev. (Canto XXXVI)</a></h2></td><td align="right"><h2><a href="orlando-38.html">Next. (Canto XXXVIII)</h2></a></td></tr>
</table></td></tr>
</table>
  </div>
</div>

<div class="octave-wrapper">
  <div class="margin-note">

  </div>  <div class="octave" number="1">
    <p>Convien ch’ovunque sia, sempre cortese<br />
         sia un cor gentil, ch’esser non può altrimente;<br />
         che per natura e per abito prese<br />
         quel che di mutar poi non è possente.<br />
         Convien ch’ovunque sia, sempre palese<br />
         un cor villan si mostri similmente.<br />
         Natura inchina al male, e viene a farsi<br />
         l’abito poi difficile a mutarsi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="2">
    <p>Di cortesia, di gentilezza esempii<br />
         fra gli antiqui guerrier si vider molti,<br />
         e pochi fra i moderni; ma degli empii<br />
         costumi avvien ch’assai ne vegga e ascolti<br />
         in quella guerra, Ippolito, che i tempii<br />
         di segni ornaste agli nimici tolti,<br />
         e che traeste lor galee captive<br />
         di preda carche alle paterne rive.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="3">
    <p>Tutti gli atti crudeli et inumani<br />
         ch’usasse mai Tartaro o Turco o Moro,<br />
         (non già con volontà de’ Veneziani,<br />
         che sempre esempio di giustizia foro),<br />
         usaron l’empie e scelerate mani<br />
         di rei soldati, mercenarii loro.<br />
         Io non dico or di tanti accesi fuochi<br />
         ch’arson le ville e i nostri ameni lochi:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="4">
    <p>ben che fu quella ancor brutta vendetta,<br />
         massimamente contra voi, ch’appresso<br />
         Cesare essendo, mentre Padua stretta<br />
         era d’assedio, ben sapea che spesso<br />
         per voi piú d’una fiamma fu interdetta,<br />
         e spento il fuoco ancor, poi che fu messo,<br />
         da villaggi e da templi, come piacque<br />
         all’alta cortesia che con voi nacque.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="5">
    <p>Io non parlo di questo né di tanti<br />
         altri lor discortesi e crudeli atti;<br />
         ma sol di quel che trar dai sassi i pianti<br />
         debbe poter, qual volta se ne tratti:<br />
         quel dì, Signor, che la famiglia inanti<br />
         vostra mandaste là dove ritratti<br />
         dai legni lor con importuni auspici<br />
         s’erano in luogo forte gl’inimici.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="6">
    <p>Qual Ettorre et Enea sin dentro ai flutti,<br />
         per abbruciar le navi greche, andaro,<br />
         un Ercol vidi e un Alessandro, indutti<br />
         da troppo ardir, partirsi a paro a paro,<br />
         e spronando i destrier, passarci tutti,<br />
         e i nemici turbar fin nel riparo,<br />
         e gir sì inanzi, ch’al secondo molto<br />
         aspro fu il ritornare, e al primo tolto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="7">
    <p>Salvossi il Ferruffin, restò il Cantelmo.<br />
         Che cor, duca di Sora, che consiglio<br />
         fu allora il tuo, che trar vedesti l’elmo<br />
         fra mille spade al generoso figlio,<br />
         e menar preso a nave, e sopra un schelmo<br />
         troncargli il capo? Ben mi maraviglio<br />
         che darti morte lo spettacol solo<br />
         non poté, quanto il ferro a tuo figliolo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="8">
    <p>Schiavon crudele, onde hai tu il modo appreso<br />
         de la milizia? In qual Scizia s’intende<br />
         ch’uccider si debba un, poi che gli è preso,<br />
         che rende l’arme, e più non si difende?<br />
         Dunque uccidesti lui, perché ha difeso<br />
         la patria? Il sole a torto oggi risplende,<br />
         crudel seculo, poi che pieno sei<br />
         di Tiesti, di Tantali e di Atrei.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="9">
    <p>Festi, barbar crudel, del capo scemo<br />
         il più ardito garzon che di sua etade<br />
         fosse da un polo a l’altro, e da l’estremo<br />
         lito degl’Indi a quello ove il sol cade.<br />
         Potea in Antropofago, in Polifemo<br />
         la beltà e gli anni suoi trovar pietade;<br />
         ma non in te, più crudo e più fellone<br />
         d’ogni Ciclope e d’ogni Lestrigone.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="10">
    <p>Simile esempio non credo che sia<br />
         fra gli antiqui guerrier, di quai li studi<br />
         tutti fur gentilezza e cortesia;<br />
         né dopo la vittoria erano crudi.<br />
         Bradamante non sol non era ria<br />
         a quei ch’avea, toccando lor gli scudi,<br />
         fatto uscir de la sella, ma tenea<br />
         loro i cavalli, e rimontar facea.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="11">
    <p>Di questa donna valorosa e bella<br />
         io vi dissi di sopra, che abbattuto<br />
         aveva Serpentin quel da la Stella,<br />
         Grandonio di Volterna e Ferrauto,<br />
         e ciascun d’essi poi rimesso in sella;<br />
         e dissi ancor che ’l terzo era venuto,<br />
         da lei mandato a disfidar Ruggiero,<br />
         là dove era stimata un cavalliero.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="12">
    <p>Ruggier tenne lo ’nvito allegramente,<br />
         e l’armatura sua fece venire.<br />
         Or mentre che s’armava al re presente,<br />
         tornaron quei signor di nuovo a dire<br />
         chi fosse il cavallier tanto eccellente,<br />
         che di lancia sapea sì ben ferire;<br />
         e Ferraù, che parlato gli avea,<br />
         fu domandato se lo conoscea.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="13">
    <p>Rispose Ferraù: – Tenete certo<br />
         che non è alcun di quei ch’avete detto.<br />
         A me parea, ch’il vidi a viso aperto,<br />
         il fratel di Rinaldo giovinetto:<br />
         ma poi ch’io n’ho l’alto valore esperto,<br />
         e so che non può tanto Ricciardetto,<br />
         penso che sia la sua sorella, molto<br />
         (per quel ch’io n’odo) a lui simil di volto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="14">
    <p>Ella ha ben fama d’esser forte a pare<br />
         del suo Rinaldo e d’ogni paladino;<br />
         ma, per quanto io ne veggo oggi, mi pare<br />
         che val più del fratel, più del cugino. –<br />
         Come Ruggier lei sente ricordare,<br />
         del vermiglio color che ’l matutino<br />
         sparge per l’aria, si dipinge in faccia,<br />
         e nel cor triema, e non sa che si faccia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="15">
    <p>A questo annunzio, stimolato e punto<br />
         da l’amoroso stral, dentro infiammarse,<br />
         e per l’ossa sentì tutto in un punto<br />
         correre un giaccio che ’l timor vi sparse,<br />
         timor ch’un nuovo sdegno abbia consunto<br />
         quel grande amor che già per lui sì l’arse.<br />
         Di ciò confuso non si risolveva,<br />
         s’incontra uscirle, o pur restar doveva.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="16">
    <p>Or quivi ritrovandosi Marfisa,<br />
         che d’uscire alla giostra avea gran voglia,<br />
         et era armata, perché in altra guisa<br />
         è raro, o notte o dì, che tu la coglia;<br />
         sentendo che Ruggier s’arma, s’avisa<br />
         che di quella vittoria ella si spoglia<br />
         se lascia che Ruggiero esca fuor prima:<br />
         pensa ire inanzi, e averne il pregio stima.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="17">
    <p>Salta a cavallo, e vien spronando in fretta<br />
         ove nel campo la figlia d’Amone<br />
         con palpitante cor Ruggiero aspetta,<br />
         desiderosa farselo prigione,<br />
         e pensa solo ove la lancia metta,<br />
         perché del colpo abbia minor lesione.<br />
         Marfisa se ne vien fuor de la porta,<br />
         e sopra l’elmo una fenice porta;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="18">
    <p>o sia per sua superbia, dinotando<br />
         se stessa unica al mondo in esser forte,<br />
         o pur sua casta intenzion lodando<br />
         di viver sempremai senza consorte.<br />
         La figliuola d’Amon la mira; e quando<br />
         le fattezze ch’amava non ha scorte,<br />
         come si nomi le domanda, et ode<br />
         esser colei che del suo amor si gode;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="19">
    <p>e per dir meglio, esser colei che crede<br />
         che goda del suo amor, colei che tanto<br />
         ha in odio e in ira, che morir si vede,<br />
         se sopra lei non vendica il suo pianto.<br />
         Volta il cavallo, e con gran furia riede,<br />
         non per desir di porla in terra, quanto<br />
         di passarle con l’asta in mezzo il petto,<br />
         e libera restar d’ogni suspetto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="20">
    <p>Forza è a Marfisa ch’a quel colpo vada<br />
         a provar se ’l terreno è duro o molle;<br />
         e cosa tanto insolita le accada,<br />
         ch’ella n’è per venir di sdegno folle.<br />
         Fu in terra a pena, che trasse la spada,<br />
         e vendicar di quel cader si volle.<br />
         La figliuola d’Amon non meno altiera<br />
         gridò:– Che fai? tu sei mia prigioniera.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="21">
    <p>Se bene uso con gli altri cortesia,<br />
         usar teco, Marfisa, non la voglio,<br />
         come a colei che d’ogni villania<br />
         odo che sei dotata e d’ogni orgoglio. –<br />
         Marfisa a quel parlar fremer s’udia<br />
         come un vento marino in uno scoglio.<br />
         Grida, ma sì per rabbia si confonde,<br />
         che non può esprimer fuor quel che risponde.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="22">
    <p>Mena la spada, e più ferir non mira<br />
         lei, che ’l destrier, nel petto e ne la pancia:<br />
         ma Bradamante al suo la briglia gira,<br />
         e quel da parte subito si lancia;<br />
         e tutto a un tempo con isdegno et ira<br />
         la figliuola d’Amon spinge la lancia,<br />
         e con quella Marfisa tocca a pena,<br />
         che la fa riversar sopra l’arena.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="23">
    <p>A pena ella fu in terra, che rizzosse,<br />
         cercando far con la spada mal’opra.<br />
         Di nuovo l’asta Bradamante mosse,<br />
         e Marfisa di nuovo andò sozzopra.<br />
         Ben che possente Bradamante fosse,<br />
         non però sì a Marfisa era di sopra,<br />
         che l’avesse ogni colpo riversata;<br />
         ma tal virtù ne l’asta era incantata.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="24">
    <p>Alcuni cavallieri in questo mezzo,<br />
         alcuni, dico, de la parte nostra,<br />
         se n’erano venuti dove, in mezzo<br />
         l’un campo e l’altro, si facea la giostra<br />
         (che non eran lontani un miglio e mezzo),<br />
         veduta la virtù che ’l suo dimostra;<br />
         il suo che non conoscono altrimente<br />
         che per un cavallier de la lor gente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="25">
    <p>Questi vedendo il generoso figlio<br />
         di Troiano alle mura approssimarsi,<br />
         per ogni caso, per ogni periglio<br />
         non volse sproveduto ritrovarsi;<br />
         e fe’ che molti all’arme dier di piglio,<br />
         e che fuor dei ripari appresentarsi.<br />
         Tra questi fu Ruggiero, a cui la fretta<br />
         di Marfisa la giostra avea intercetta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="26">
    <p>L’inamorato giovene mirando<br />
         stava il successo, e gli tremava il core,<br />
         de la sua cara moglie dubitando;<br />
         che di Marfisa ben sapea il valore.<br />
         Dubitò, dico, nel principio, quando<br />
         si mosse l’una e l’altra con furore;<br />
         ma visto poi come successe il fatto,<br />
         restò maraviglioso e stupefatto:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="27">
    <p>e poi che fin la lite lor non ebbe,<br />
         come avean l’altre avute, al primo incontro,<br />
         nel cor profundamente gli ne ’ncrebbe,<br />
         dubbioso pur di qualche strano incontro.<br />
         De l’una egli e de l’altra il ben vorrebbe;<br />
         ch’ama amendue: non che da porre incontro<br />
         sien questi amori: è l’un fiamma e furore,<br />
         l’altro benivolenza più ch’amore.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="28">
    <p>Partita volentier la pugna avria,<br />
         se con suo onor potuto avesse farlo.<br />
         Ma quei ch’egli avea seco in compagnia,<br />
         perché non vinca la parte di Carlo,<br />
         che già lor par che superior ne sia,<br />
         saltan nel campo, e vogliono turbarlo.<br />
         Da l’altra parte i cavallier cristiani<br />
         si fanno inanzi, e son quivi alle mani.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="29">
    <p>Di qua di là gridar si sente all’arme,<br />
         come usati eran far quasi ogni giorno.<br />
         Monti chi è a piè, chi non è armato s’arme,<br />
         alla bandiera ognun faccia ritorno!<br />
         dicea con chiaro e bellicoso carme<br />
         più d’una tromba che scorrea d’intorno:<br />
         e come quelle svegliano i cavalli,<br />
         svegliano i fanti i timpani e i taballi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="30">
    <p>La scaramuccia fiera e sanguinosa,<br />
         quanto si possa imaginar, si mesce.<br />
         La donna di Dordona valorosa,<br />
         a cui mirabilmente aggrava e incresce<br />
         che quel di ch’era tanto disiosa,<br />
         di por Marfisa a morte, non riesce;<br />
         di qua di là si volge e si raggira,<br />
         se Ruggier può veder, per cui sospira.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="31">
    <p>Lo riconosce all’aquila d’argento<br />
         c’ha nello scudo azzurro il giovinetto.<br />
         Ella con gli occhi e col pensiero intento<br />
         si ferma a contemplar le spalle e ’l petto,<br />
         le leggiadre fattezze, e ’l movimento<br />
         pieno di grazia; e poi con gran dispetto,<br />
         imaginando ch’altra ne gioisse,<br />
         da furore assalita così disse:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="32">
    <p>– Dunque baciar sì belle e dolce labbia<br />
         deve altra, se baciar non le poss’io?<br />
         Ah non sia vero già ch’altra mai t’abbia;<br />
         che d’altra esser non dei, se non sei mio.<br />
         Più tosto che morir sola di rabbia,<br />
         che meco di mia man mori, disio;<br />
         che se ben qui ti perdo, almen l’inferno<br />
         poi mi ti renda, e stii meco in eterno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="33">
    <p>Se tu m’occidi, è ben ragion che deggi<br />
         darmi de la vendetta anco conforto;<br />
         che voglion tutti gli ordini e le leggi,<br />
         che chi dà morte altrui debba esser morto.<br />
         Né par ch’anco il tuo danno il mio pareggi;<br />
         che tu mori a ragione, io moro a torto.<br />
         Farò morir chi brama, ohimè! ch’io muora;<br />
         ma tu, crudel, chi t’ama e chi t’adora.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="34">
    <p>Perché non dei tu, mano, essere ardita<br />
         d’aprir col ferro al mio nimico il core?<br />
         che tante volte a morte m’ha ferita<br />
         sotto la pace in sicurtà d’amore,<br />
         et or può consentir tormi la vita,<br />
         né pur aver pietà del mio dolore.<br />
         Contra questo empio ardisci, animo forte:<br />
         vendica mille mie con la sua morte. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="35">
    <p>Gli sprona contra in questo dir, ma prima:<br />
         – Guardati, – grida – perfido Ruggiero:<br />
         tu non andrai, s’io posso, de la opima<br />
         spoglia del cor d’una donzella altiero. –<br />
         Come Ruggiero ode il parlare, estima<br />
         che sia la moglie sua, com’era in vero,<br />
         la cui voce in memoria sì bene ebbe,<br />
         ch’in mille riconoscer la potrebbe.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="36">
    <p>Ben pensa quel che le parole denno<br />
         volere inferir più; ch’ella l’accusa<br />
         che la convenzion ch’insieme fenno,<br />
         non le osservava: onde per farne iscusa,<br />
         di volerle parlar le fece cenno:<br />
         ma quella già con la visiera chiusa<br />
         venia dal dolor spinta e da la rabbia,<br />
         per porlo, e forse ove non era sabbia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="37">
    <p>Quando Ruggier la vede tanto accesa,<br />
         si ristringe ne l’arme e ne la sella:<br />
         la lancia arresta; ma la tien sospesa,<br />
         piegata in parte ove non nuoccia a quella.<br />
         La donna, ch’a ferirlo e a fargli offesa<br />
         venia con mente di pietà rubella,<br />
         non poté sofferir, come fu appresso,<br />
         di porlo in terra e fargli oltraggio espresso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="38">
    <p>Così lor lancie van d’effetto vote<br />
         a quello incontro; e basta ben s’Amore<br />
         con l’un giostra e con l’altro, e gli percuote<br />
         d’una amorosa lancia in mezzo il core.<br />
         Poi che la donna sofferir non puote<br />
         di far onta a Ruggier, volge il furore<br />
         che l’arde il petto, altrove; e vi fa cose<br />
         che saran, fin che giri il ciel, famose.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="39">
    <p>In poco spazio ne gittò per terra<br />
         trecento e più con quella lancia d’oro.<br />
         Ella sola quel dì vinse la guerra,<br />
         messe ella sola in fuga il popul Moro.<br />
         Ruggier di qua di là s’aggira et erra<br />
         tanto, che se le accosta e dice: – Io moro,<br />
         s’io non ti parlo: ohimè! che t’ho fatto io,<br />
         che mi debbi fuggire? Odi, per Dio! –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="40">
    <p>Come ai meridional tiepidi venti,<br />
         che spirano dal mare il fiato caldo,<br />
         le nievi si disciolveno e i torrenti,<br />
         e il ghiaccio che pur dianzi era sì saldo;<br />
         così a quei prieghi, a quei brevi lamenti<br />
         il cor de la sorella di Rinaldo<br />
         subito ritornò pietoso e molle,<br />
         che l’ira, più che marmo, indurar volle.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="41">
    <p>Non vuol dargli, o non puote, altra risposta;<br />
         ma da traverso sprona Rabicano,<br />
         e quanto può dagli altri si discosta,<br />
         et a Ruggiero accenna con la mano.<br />
         Fuor de la moltitudine in reposta<br />
         valle si trasse, ov’era un piccol piano<br />
         ch’in mezzo avea un boschetto di cipressi<br />
         che parean d’una stampa tutti impressi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="42">
    <p>In quel boschetto era di bianchi marmi<br />
         fatta di nuovo un’alta sepoltura.<br />
         Chi dentro giaccia, era con brevi carmi<br />
         notato a chi saperlo avesse cura.<br />
         Ma quivi giunta Bradamante, parmi<br />
         che già non pose mente alla scrittura.<br />
         Ruggier dietro il cavallo affretta e punge<br />
         tanto, ch’al bosco e alla donzella giunge.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="43">
    <p>Ma ritorniamo a Marfisa che s’era<br />
         in questo mezzo in sul destrier rimessa,<br />
         e venia per trovar quella guerriera<br />
         che l’avea al primo scontro in terra messa:<br />
         e la vide partir fuor de la schiera,<br />
         e partir Ruggier vide e seguir essa;<br />
         né si pensò che per amor seguisse,<br />
         ma per finir con l’arme ingiurie e risse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="44">
    <p>Urta il cavallo, e vien dietro alla pesta<br />
         tanto, ch’a un tempo con lor quasi arriva.<br />
         Quanto sua giunta ad ambi sia molesta,<br />
         chi vive amando, il sa, senza ch’io ’l scriva.<br />
         Ma Bradamante offesa più ne resta,<br />
         che colei vede, onde il suo mal deriva.<br />
         Chi le può tor che non creda esser vero<br />
         che l’amor ve la sproni di Ruggiero?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="45">
    <p>E perfido Ruggier di nuovo chiama.<br />
         – Non ti bastava, perfido, – disse ella<br />
         – che tua perfidia sapessi per fama,<br />
         se non mi facevi anco veder quella?<br />
         Di cacciarmi da te veggo c’hai brama:<br />
         e per sbramar tua voglia iniqua e fella,<br />
         io vo’ morir; ma sforzerommi ancora<br />
         che muora meco chi è cagion ch’io mora. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="46">
    <p>Sdegnosa più che vipera, si spicca,<br />
         così dicendo, e va contra Marfisa;<br />
         et allo scudo l’asta sì le appicca<br />
         che la fa a dietro riversare in guisa,<br />
         che quasi mezzo l’elmo in terra ficca;<br />
         né si può dir che sia colta improvisa:<br />
         anzi fa incontra ciò che far si puote;<br />
         e pure in terra del capo percuote.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="47">
    <p>La figliuola d’Amon, che vuol morire<br />
         o dar morte a Marfisa, è in tanta rabbia,<br />
         che non ha mente di nuovo a ferire<br />
         con l’asta, onde a gittar di nuovo l’abbia;<br />
         ma le pensa dal busto dipartire<br />
         il capo mezzo fitto ne la sabbia:<br />
         getta da sé la lancia d’oro, e prende<br />
         la spada, e del destrier subito scende.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="48">
    <p>Ma tarda è la sua giunta; che si trova<br />
         Marfisa incontra, e di tanta ira piena<br />
         (poi che s’ha vista alla seconda prova<br />
         cader sì facilmente su l’arena),<br />
         che pregar nulla, e nulla gridar giova<br />
         a Ruggier che di questo avea gran pena:<br />
         sì l’odio e l’ira le guerriere abbaglia,<br />
         che fan da disperate la battaglia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="49">
    <p>A mezza spada vengono di botto;<br />
         e per la gran superbia che l’ha accese,<br />
         van pur inanzi, e si son già sì sotto,<br />
         ch’altro non puon che venire alle prese.<br />
         Le spade, il cui bisogno era interrotto,<br />
         lascian cadere, e cercan nuove offese.<br />
         Priega Ruggiero e supplica amendue,<br />
         ma poco frutto han le parole sue.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="50">
    <p>Quando pur vede che ’l pregar non vale,<br />
         di partirle per forza si dispone:<br />
         leva di mano ad amendua il pugnale,<br />
         et al piè d’un cipresso li ripone.<br />
         Poi che ferro non han più da far male,<br />
         con prieghi e con minaccie s’interpone:<br />
         ma tutto è invan; che la battaglia fanno<br />
         a pugni e a calci, poi ch’altro non hanno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="51">
    <p>Ruggier non cessa: or l’una or l’altra prende<br />
         per le man, per le braccia, e la ritira;<br />
         e tanto fa, che di Marfisa accende<br />
         contra di sé quanto si può più, l’ira.<br />
         Quella che tutto il mondo vilipende,<br />
         all’amicizia di Ruggier non mira.<br />
         Poi che da Bradamante si distacca,<br />
         corre alla spada, e con Ruggier s’attacca.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="52">
    <p>– Tu fai da discortese e da villano,<br />
         Ruggiero, a disturbar la pugna altrui;<br />
         ma ti farò pentir con questa mano<br />
         che vo’ che basti a vincervi ambedui. –<br />
         Cerca Ruggier con parlar molto umano<br />
         Marfisa mitigar; ma contra lui<br />
         la trova in modo disdegnosa e fiera,<br />
         ch’un perder tempo ogni parlar seco era.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="53">
    <p>All’ultimo Ruggier la spada trasse,<br />
         poi che l’ira anco lui fe’ rubicondo.<br />
         Non credo che spettacolo mirasse<br />
         Atene o Roma o luogo altro del mondo,<br />
         che così a’ riguardanti dilettasse,<br />
         come dilettò questo e fu giocondo<br />
         alla gelosa Bradamante, quando<br />
         questo le pose ogni sospetto in bando.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="54">
    <p>La sua spada avea tolta ella di terra,<br />
         e tratta s’era a riguardar da parte;<br />
         e le parea veder che ’l dio di guerra<br />
         fosse Ruggiero alla possanza e all’arte.<br />
         Una furia infernal quando si sferra<br />
         sembra Marfisa, se quel sembra Marte.<br />
         Vero è ch’un pezzo il giovene gagliardo<br />
         di non far il potere ebbe riguardo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="55">
    <p>Sapea ben la virtù de la sua spada;<br />
         che tante esperienze n’ha già fatto.<br />
         Ove giunge, convien che se ne vada<br />
         l’incanto, o nulla giovi, e stia di piatto:<br />
         sì che ritien che ’l colpo suo non cada<br />
         di taglio o punta, ma sempre di piatto.<br />
         Ebbe a questo Ruggier lunga avvertenza:<br />
         ma perdé pure un tratto la pazienza;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="56">
    <p>perché Marfisa una percossa orrenda<br />
         gli mena per dividergli la testa.<br />
         Leva lo scudo che ’l capo difenda<br />
         Ruggiero, e ’l colpo in su l’aquila pesta.<br />
         Vieta lo ’ncanto che lo spezzi o fenda;<br />
         ma di stordir non però il braccio resta:<br />
         e s’avea altr’arme che quelle d’Ettorre,<br />
         gli potea il fiero colpo il braccio torre:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="57">
    <p>e saria sceso indi alla testa, dove<br />
         disegnò di ferir l’aspra donzella.<br />
         Ruggiero il braccio manco a pena muove,<br />
         a pena più sostien l’aquila bella.<br />
         Per questo ogni pietà da sé rimuove;<br />
         par che negli occhi avampi una facella:<br />
         e quanto può cacciar, caccia una punta.<br />
         Marfisa, mal per te se n’eri giunta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="58">
    <p>Io non vi so ben dir come si fosse:<br />
         la spada andò a ferire in un cipresso,<br />
         e un palmo e più ne l’arbore cacciosse:<br />
         in modo era piantato il luogo spesso.<br />
         In quel momento il monte e il piano scosse<br />
         un gran tremuoto; e si sentì con esso<br />
         da quell’avel ch’in mezzo il bosco siede,<br />
         gran voce uscir, ch’ogni mortale eccede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="59">
    <p>Grida la voce orribile: – Non sia<br />
         lite tra voi: gli è ingiusto et inumano<br />
         ch’alla sorella il fratel morte dia,<br />
         o la sorella uccida il suo germano.<br />
         Tu, mio Ruggiero, e tu, Marfisa mia,<br />
         credete al mio parlar che non è vano:<br />
         in un medesimo utero d’un seme<br />
         foste concetti, e usciste al mondo insieme.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="60">
    <p>Concetti foste da Ruggier secondo:<br />
         vi fu Galaciella genitrice,<br />
         i cui fratelli avendole dal mondo<br />
         cacciato il genitor vostro infelice,<br />
         senza guardar ch’avesse in corpo il pondo<br />
         di voi, ch’usciste pur di lor radice,<br />
         la fer, perché s’avesse ad affogare,<br />
         s’un debol legno porre in mezzo al mare.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="61">
    <p>Ma Fortuna che voi, ben che non nati,<br />
         avea già eletti a gloriose imprese,<br />
         fece che ’l legno ai liti inabitati<br />
         sopra le Sirti a salvamento scese;<br />
         ove, poi che nel mondo v’ebbe dati,<br />
         l’anima eletta al paradiso ascese.<br />
         Come Dio volse e fu vostro destino,<br />
         a questo caso io mi trovai vicino.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="62">
    <p>Diedi alla madre sepoltura onesta,<br />
         qual potea darsi in sì deserta arena;<br />
         e voi teneri avolti ne la vesta<br />
         meco portai sul monte di Carena;<br />
         e mansueta uscir de la foresta<br />
         feci e lasciare i figli una leena,<br />
         de le cui poppe dieci mesi e dieci<br />
         ambi nutrir con molto studio feci.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="63">
    <p>Un giorno che d’andar per la contrada<br />
         e da la stanza allontanar m’occorse,<br />
         vi sopravenne a caso una masnada<br />
         d’Arabi (e ricordarvene de’ forse),<br />
         che te, Marfisa, tolser ne la strada;<br />
         ma non poter Ruggier, che meglio corse.<br />
         Restai de la tua perdita dolente,<br />
         e di Ruggier guardian più diligente.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="64">
    <p>Ruggier, se ti guardò, mentre che visse,<br />
         il tuo maestro Atlante, tu lo sai.<br />
         Di te senti’ predir le stelle fisse,<br />
         che tra’ cristiani a tradigion morrai;<br />
         e perché il male influsso non seguisse,<br />
         tenertene lontan m’affaticai:<br />
         né ostare al fin potendo alla tua voglia,<br />
         infermo caddi, e mi mori’ di doglia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="65">
    <p>Ma inanzi a morte, qui dove previdi<br />
         che con Marfisa aver pugna dovevi,<br />
         feci raccor con infernal sussidi<br />
         a formar questa tomba i sassi grevi;<br />
         et a Caron dissi con alti gridi:<br />
         «Dopo morte non vo’ lo spirto levi<br />
         di questo bosco, fin che non ci giugna<br />
         Ruggier con la sorella per far pugna».<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="66">
    <p>Così lo spirto mio per le belle ombre<br />
         ha molti dì aspettato il venir vostro:<br />
         sì che mai gelosia più non t’ingombre,<br />
         o Bradamante, ch’ami Ruggier nostro.<br />
         Ma tempo è ormai che de la luce io sgombre,<br />
         e mi conduca al tenebroso chiostro. –<br />
         Qui si tacque; e a Marfisa et alla figlia<br />
         d’Amon lasciò e a Ruggier gran maraviglia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="67">
    <p>Riconosce Marfisa per sorella<br />
         Ruggier con molto gaudio, et ella lui;<br />
         e ad abbracciarsi, senza offender quella<br />
         che per Ruggiero ardea, vanno ambidui:<br />
         e ramentando de l’età novella<br />
         alcune cose: i’ feci, io dissi, io fui;<br />
         vengon trovando con più certo effetto,<br />
         tutto esser ver quel c’ha lo spirto detto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="68">
    <p>Ruggiero alla sorella non ascose<br />
         quanto avea nel cor fissa Bradamante;<br />
         e narrò con parole affettuose<br />
         de le obligazion che le avea tante:<br />
         e non cessò, ch’in grand’amor compose<br />
         le discordie ch’insieme ebbono avante;<br />
         e fe’, per segno di pacificarsi,<br />
         ch’umanamente andaro ad abbracciarsi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="69">
    <p>A domandar poi ritornò Marfisa<br />
         chi stato fosse, e di che gente il padre;<br />
         e chi l’avesse morto, et a che guisa,<br />
         s’in campo chiuso o fra l’armate squadre;<br />
         e chi commesso avea che fosse uccisa<br />
         dal mar atroce la misera madre:<br />
         che se già l’avea udito da fanciulla,<br />
         or ne tenea poca memoria o nulla.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="70">
    <p>Ruggiero incominciò, che da’ Troiani<br />
         per la linea d’Ettorre erano scesi;<br />
         che poi che Astianatte de le mani<br />
         campò d’Ulisse e da li aguati tesi,<br />
         avendo un de’ fanciulli coetani<br />
         per lui lasciato, uscì di quei paesi;<br />
         e dopo un lungo errar per la marina,<br />
         venne in Sicilia e dominò Messina.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="71">
    <p>– I descendenti suoi di qua dal Faro<br />
         signoreggiar de la Calabria parte;<br />
         e dopo più successioni andaro<br />
         ad abitar ne la città di Marte.<br />
         Più d’uno imperatore e re preclaro<br />
         fu di quel sangue in Roma e in altra parte,<br />
         cominciando a Costante e a Costantino,<br />
         sino a re Carlo figlio de Pipino.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="72">
    <p>Fu Ruggier primo e Gianbaron di questi,<br />
         Buovo, Rambaldo, al fin Ruggier secondo,<br />
         che fe’, come d’Atlante udir potesti,<br />
         di nostra madre l’utero fecondo.<br />
         De la progenie nostra i chiari gesti<br />
         per l’istorie vedrai celebri al mondo. –<br />
         Seguì poi, come venne il re Agolante<br />
         con Almonte e col padre d’Agramante;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="73">
    <p>e come menò seco una donzella<br />
         ch’era sua figlia, tanto valorosa,<br />
         che molti paladin gittò di sella;<br />
         e di Ruggiero al fin venne amorosa,<br />
         e per suo amor del padre fu ribella,<br />
         e battezzossi, e diventògli sposa.<br />
         Narrò come Beltramo traditore<br />
         per la cognata arse d’incesto amore;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="74">
    <p>e che la patria e ’l padre e duo fratelli<br />
         tradì, così sperando acquistar lei;<br />
         aperse Risa agli nimici, e quelli<br />
         fer di lor tutti i portamenti rei;<br />
         come Agolante e i figli iniqui e felli<br />
         poser Galaciella, che di sei<br />
         mesi era grave, in mar senza governo,<br />
         quando fu tempestoso al maggior verno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="75">
    <p>Stava Marfisa con serena fronte<br />
         fisa al parlar che ’l suo german facea;<br />
         et esser scesa da la bella fonte<br />
         ch’avea sì chiari rivi, si godea.<br />
         Quinci Mongrana e quindi Chiaramonte<br />
         le due progenie derivar sapea,<br />
         ch’al mondo fur molti e molt’anni e lustri<br />
         splendide, e senza par d’uomini illustri.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="76">
    <p>Poi che ’l fratello al fin le venne a dire<br />
         che ’l padre d’Agramante e l’avo e ’l zio<br />
         Ruggiero a tradigion feron morire,<br />
         e posero la moglie a caso rio;<br />
         non lo poté più la sorella udire,<br />
         che lo ’nterroppe, e disse: – Fratel mio<br />
         (salva tua grazia), avuto hai troppo torto<br />
         a non ti vendicar del padre morto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="77">
    <p>Se in Almonte e in Troian non ti potevi<br />
         insanguinar, ch’erano morti inante,<br />
         dei figli vendicar tu ti dovevi.<br />
         Perché, vivendo tu, vive Agramante?<br />
         Questa è una macchia che mai non ti levi<br />
         dal viso; poi che dopo offese tante<br />
         non pur posto non hai questo re a morte,<br />
         ma vivi al soldo suo ne la sua corte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="78">
    <p>Io fo ben voto a Dio (ch’adorar voglio<br />
         Cristo Dio vero, ch’adorò mio padre)<br />
         che di questa armatura non mi spoglio,<br />
         fin che Ruggier non vendico e mia madre.<br />
         E vo’ dolermi, e fin ora mi doglio,<br />
         di te, se più ti veggo fra le squadre<br />
         del re Agramante o d’altro signor Moro,<br />
         se non col ferro in man per danno loro. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="79">
    <p>Oh come a quel parlar leva la faccia<br />
         la bella Bradamante, e ne gioisce!<br />
         E conforta Ruggier che così faccia<br />
         come Marfisa sua ben l’ammonisce;<br />
         e venga a Carlo, e conoscer si faccia,<br />
         che tanto onora, lauda e riverisce<br />
         del suo padre Ruggier la chiara fama,<br />
         ch’ancor guerrier senza alcun par lo chiama.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="80">
    <p>Ruggiero accortamente le rispose<br />
         che da principio questo far dovea;<br />
         ma per non bene aver note le cose,<br />
         come ebbe poi, tardato troppo avea.<br />
         Ora, essendo Agramante che gli pose<br />
         la spada al fianco, farebbe opra rea<br />
         dandogli morte, e saria traditore;<br />
         che già tolto l’avea per suo signore.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="81">
    <p>Ben, come a Bradamante già promesse,<br />
         promettea a lei di tentare ogni via,<br />
         tanto ch’occasione, onde potesse<br />
         levarsi con suo onor, nascer faria.<br />
         E se già fatto non l’avea, non desse<br />
         la colpa a lui, m’ al re di Tartaria,<br />
         dal qual ne la battaglia che seco ebbe,<br />
         lasciato fu, come saper si debbe.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="82">
    <p>Et ella ch’ogni dì gli venia al letto,<br />
         buon testimon, quanto alcun altro, n’era.<br />
         Fu sopra questo assai risposto e detto<br />
         da l’una e da l’altra inclita guerriera.<br />
         L’ultima conclusion, l’ultimo effetto<br />
         è che Ruggier ritorni alla bandiera<br />
         del suo signor, fin che cagion gli accada,<br />
         che giustamente a Carlo se ne vada.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="83">
    <p>– Lascialo pur andar, – dicea Marfisa<br />
         a Bradamante – e non aver timore:<br />
         fra pochi giorni io farò bene in guisa<br />
         che non gli fia Agramante più signore. –<br />
         Così dice ella, né però devisa<br />
         quanto di voler fare abbia nel core.<br />
         Tolta da lor licenzia, al fin Ruggiero<br />
         per tornare al suo re volgea il destriero;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="84">
    <p>quando un pianto s’udì da le vicine<br />
         valli sonar, che li fe’ tutti attenti.<br />
         A quella voce fan l’orecchie chine,<br />
         che di femina par che si lamenti.<br />
         Ma voglio questo canto abbia qui fine,<br />
         e di quel che voglio io, siate contenti;<br />
         che miglior cose vi prometto dire,<br />
         s’all’altro canto: mi verrete a udire.<br />
  </div>
</div>

<script>
  document.querySelectorAll('.annotated').forEach(function(el) {
    const tooltip = document.createElement('div');
    tooltip.className = 'tooltip';
    tooltip.innerText = el.dataset.annotation;
    el.appendChild(tooltip);

    el.addEventListener('mouseenter', function() {
      tooltip.style.display = 'block';
      const rect = el.getBoundingClientRect();
      tooltip.style.left = (el.offsetWidth / 2) + 'px';
      tooltip.style.top = '1.5em';
    });

    el.addEventListener('mouseleave', function() {
      tooltip.style.display = 'none';
    });
  });
</script>

</body>
</html>

