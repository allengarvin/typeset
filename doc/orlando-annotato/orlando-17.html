<!DOCTYPE html>
<html lang="it">
<head>
<meta charset="UTF-8">
<title>Annotated Orlando Furioso</title>
<style>
  body {
    font-family: "Garamond", "Georgia", serif;
    line-height: 1.6;
    margin: 2em auto;
    max-width: 900px;
    counter-reset: octave;
  }

  .octave-wrapper {
    display: flex;
    align-items: flex-start;
    margin-bottom: 1.8em;
  }

  .margin-note {
    flex: 0 0 180px;         /* width of margin column */
    font-size: 0.9em;
    color: #666;
    padding-right: 1em;
    border-right: 1px solid #ddd;
    margin-right: 1em;
  }

  .octave {
    flex: 1;
    counter-increment: octave;
  }

  .octave::before {
    content: "Ottava " counter(octave);
    display: block;
    font-weight: bold;
    color: #444;
    margin-bottom: 0.3em;
  }

  .annotated {
    color: #0044cc;
    cursor: pointer;
    position: relative;
  }

  /* tooltip styling */
  .tooltip {
    position: absolute;
    background: #fff8c6;
    border: 1px solid #e0d97a;
    padding: 6px 10px;
    border-radius: 6px;
    box-shadow: 1px 2px 6px rgba(0, 0, 0, 0.2);
    font-size: 0.9em;
    width: 250px;
    max-width: 500px;
    z-index: 100;
    display: none;
    white-space: normal; /* allows wrapping */

  }
</style>
</head>
<body>
<table>
<tr><td><h1><center>Orlando Furioso: Canto XVII (annotato)</center></h1></td></tr>
<td><br></td>
<tr><td><table>
<tr><td align="left"><h2><a href="orlando-16.html">Prev. (Canto XVI)</a></h2></td><td align="right"><h2><a href="orlando-18.html">Next. (Canto XVIII)</h2></a></td></tr>
</table></td></tr>
</table>
  </div>
</div>

<div class="octave-wrapper">
  <div class="margin-note">

  </div>  <div class="octave" number="1">
    <p>Il giusto Dio, quando i peccati nostri<br />
         hanno di remission passato il segno,<br />
         acciò che la giustizia sua dimostri<br />
         uguale alla pietà, spesso dà regno<br />
         a tiranni atrocissimi et a mostri,<br />
         e dà lor forza e di mal fare ingegno.<br />
         Per questo Mario e Silla pose al mondo,<br />
         e duo Neroni e Caio furibondo,<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="2">
    <p>Domiziano e l’ultimo Antonino;<br />
         e tolse da la immonda e bassa plebe,<br />
         et esaltò all’imperio Massimino;<br />
         e nascer prima fe’ Creonte a Tebe;<br />
         e diè Mezenzio al populo Agilino,<br />
         che fe’ di sangue uman grasse le glebe;<br />
         e diede Italia a tempi men remoti<br />
         in preda agli Unni, ai Longobardi, ai Goti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="3">
    <p>Che d’Atila dirò? che, de l’iniquo<br />
         Ezzellin da Roman? che d’altri cento?<br />
         che dopo un lungo andar sempre in obliquo,<br />
         ne manda Dio per pena e per tormento.<br />
         Di questo abbian non pur al tempo antiquo,<br />
         ma ancora al nostro, chiaro esperimento,<br />
         quando a noi, greggi inutili e mal nati,<br />
         ha dato per guardian lupi arrabbiati:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="4">
    <p>a cui non par ch’abbi a bastar lor fame,<br />
         ch’abbi il lor ventre a capir tanta carne;<br />
         e chiaman lupi di più ingorde brame<br />
         da boschi oltramontani a divorarne.<br />
         Di Trasimeno l’insepulto ossame<br />
         e di Canne e di Trebia poco parne<br />
         verso quel che le ripe e i campi ingrassa,<br />
         dov’Ada e Mella e Ronco e Tarro passa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="5">
    <p>Or Dio consente che noi sian puniti<br />
         da populi di noi forse peggiori,<br />
         per li multiplicati et infiniti<br />
         nostri nefandi, obbrobriosi errori.<br />
         Tempo verrà ch’a depredar lor liti<br />
         andremo noi, se mai saren migliori,<br />
         e che i peccati lor giungano al segno,<br />
         che l’eterna Bontà muovano a sdegno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="6">
    <p>Doveano allora aver gli eccessi loro<br />
         di Dio turbata la serena fronte,<br />
         che scorse ogni lor luogo il Turco e ’l Moro<br />
         con stupri, uccision, rapine et onte:<br />
         ma più di tutti gli altri danni, foro<br />
         gravati dal furor di Rodomonte.<br />
         Dissi ch’ebbe di lui la nuova Carlo,<br />
         e che ’n piazza venia per ritrovarlo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="7">
    <p>Vede tra via la gente sua troncata,<br />
         arsi i palazzi, e ruinati i templi,<br />
         gran parte de la terra desolata:<br />
         mai non si vider sì crudeli esempli.<br />
         – Dove fuggite, turba spaventata?<br />
         Non è tra voi chi ’l danno suo contempli?<br />
         Che città, che refugio più vi resta,<br />
         quando si perda sì vilmente questa?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="8">
    <p>Dunque un uom solo in vostra terra preso,<br />
         cinto di mura onde non può fuggire,<br />
         si partirà che non l’avrete offeso,<br />
         quando tutti v’avrà fatto morire? –<br />
         Così Carlo dicea, che d’ira acceso<br />
         tanta vergogna non potea patire.<br />
         E giunse dove inanti alla gran corte<br />
         vide il pagan por la sua gente a morte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="9">
    <p>Quivi gran parte era del populazzo,<br />
         sperandovi trovare aiuto, ascesa;<br />
         perché forte di mura era il palazzo,<br />
         con munizion da far lunga difesa.<br />
         Rodomonte, d’orgoglio e d’ira pazzo,<br />
         solo s’avea tutta la piazza presa:<br />
         e l’una man, che prezza il mondo poco,<br />
         ruota la spada, e l’altra getta il fuoco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="10">
    <p>E de la regal casa, alta e sublime,<br />
         percuote e risuonar fa le gran porte.<br />
         Gettan le turbe da le eccelse cime<br />
         e merli e torri, e si metton per morte.<br />
         Guastare i tetti non è alcun che stime;<br />
         e legne a e pietre vanno ad una sorte,<br />
         lastre e colonne, e le dorate travi<br />
         che furo in prezzo agli lor padri e agli avi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="11">
    <p>Sta su la porta il re d’Algier, lucente<br />
         di chiaro acciar che ’l capo gli arma e ’l busto,<br />
         come uscito di tenebre serpente,<br />
         poi c’ha lasciato ogni squalor vetusto,<br />
         del nuovo scoglio altiero, e che si sente<br />
         ringiovenito e più che mai robusto;<br />
         tre lingue vibra, et ha negli occhi foco:<br />
         dovunque passa, ogn’animal dà loco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="12">
    <p>Non sasso, merlo, trave, arco o balestra,<br />
         né ciò che sopra il Saracin percuote,<br />
         ponno allentar la sanguinosa destra<br />
         che la gran porta taglia, spezza e scuote;<br />
         e dentro fatto v’ha tanta finestra,<br />
         che ben vedere e veduto esser puote<br />
         dai visi impressi di color di morte,<br />
         che tutta piena quivi hanno la corte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="13">
    <p>Suonar per gli alti e spaziosi tetti<br />
         s’odono gridi e feminil lamenti:<br />
         l’afflitte donne, percotendo i petti,<br />
         corron per casa pallide e dolenti;<br />
         e abbraccian gli usci e i geniali letti<br />
         che tosto hanno a lasciare a strane genti.<br />
         Tratta la cosa era in periglio tanto,<br />
         quando ’l re giunse, e’ suoi baroni accanto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="14">
    <p>Carlo si volse a quelle man robuste<br />
         ch’ebbe altre volte a gran bisogni pronte.<br />
         – Non sete quelli voi, che meco fuste<br />
         contra Agolante – disse – in Aspromonte?<br />
         Sono le forze vostre ora sì fruste,<br />
         che, s’uccideste lui, Troiano e Almonte<br />
         con cento mila, or ne temete un solo<br />
         pur di quel sangue e pur di quello stuolo?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="15">
    <p>Perché debbo vedere in voi fortezza<br />
         ora minor ch’io la vedessi allora?<br />
         Mostrate a questo can vostra prodezza,<br />
         a questo can che gli uomini devora.<br />
         Un magnanimo cor morte non prezza,<br />
         presta o tarda che sia, pur che ben muora.<br />
         Ma dubitar non posso ove voi sete,<br />
         che fatto sempre vincitor m’avete. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="16">
    <p>Al fin de le parole urta il destriero,<br />
         con l’asta bassa, al Saracino adosso.<br />
         Mossesi a un tratto il paladino Ugiero,<br />
         a un tempo Namo et Ulivier si è mosso,<br />
         Avino, Avolio, Otone e Berlingiero,<br />
         ch’un senza l’altro mai veder non posso:<br />
         e ferir tutti sopra a Rodomonte<br />
         e nel petto e nei fianchi e ne la fronte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="17">
    <p>Ma lasciamo, per Dio, Signore, ormai<br />
         di parlar d’ira e di cantar di morte;<br />
         e sia per questa volta detto assai<br />
         del Saracin non men crudel che forte:<br />
         che tempo è ritornar dov’io lasciai<br />
         Grifon, giunto a Damasco in su le porte<br />
         con Orrigille perfida, e con quello<br />
         ch’adulter era, e non di lei fratello.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="18">
    <p>De le più ricche terre di Levante,<br />
         de le più populose e meglio ornate<br />
         si dice esser Damasco, che distante<br />
         siede a Ierusalem sette giornate,<br />
         in un piano fruttifero e abondante,<br />
         non men giocondo il verno, che l’estate.<br />
         A questa terra il primo raggio tolle<br />
         de la nascente aurora un vicin colle.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="19">
    <p>Per la città duo fiumi cristallini<br />
         vanno inaffiando per diversi rivi<br />
         un numero infinito di giardini,<br />
         non mai di fior, non mai di fronde privi.<br />
         Dicesi ancor, che macinar molini<br />
         potrian far l’acque lanfe che son quivi;<br />
         e chi va per le vie vi sente, fuore<br />
         di tutte quelle case, uscire odore.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="20">
    <p>Tutta coperta è la strada maestra<br />
         di panni di diversi color lieti;<br />
         e d’odorifera erba, e di silvestra<br />
         fronda la terra e tutte le pareti.<br />
         Adorna era ogni porta, ogni finestra<br />
         di finissimi drappi e di tapeti,<br />
         ma più di belle e ben ornate donne<br />
         di ricche gemme e di superbe gonne.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="21">
    <p>Vedeasi celebrar dentr’alle porte,<br />
         in molti lochi, solazzevol balli;<br />
         il popul, per le vie, di miglior sorte<br />
         maneggiar ben guarniti e bei cavalli:<br />
         facea più bel veder la ricca corte<br />
         de’ signor, de’ baroni e de’ vasalli,<br />
         con ciò che d’India e d’eritree maremme<br />
         di perle aver si può, d’oro e di gemme.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="22">
    <p>Venia Grifone e la sua compagnia<br />
         mirando e quinci e quindi il tutto ad agio,<br />
         quando fermolli un cavalliero in via,<br />
         e gli fece smontare a un suo palagio;<br />
         e per l’usanza e per sua cortesia<br />
         di nulla lasciò lor patir disagio.<br />
         Li fe’ nel bagno entrar, poi con serena<br />
         fronte gli accolse a sontuosa cena.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="23">
    <p>E narrò lor come il re Norandino,<br />
         re di Damasco e di tutta Soria,<br />
         fatto avea il paesano e ’l peregrino<br />
         ch’ordine avesse di cavalleria,<br />
         alla giostra invitar, ch’al matutino<br />
         del dì sequente in piazza si faria;<br />
         e che s’avean valor pari al sembiante,<br />
         potrian mostrarlo senza andar più inante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="24">
    <p>Ancor che quivi non venne Grifone<br />
         a questo effetto, pur lo ’nvito tenne;<br />
         che qual volta se n’abbia occasione,<br />
         mostrar virtude mai non disconvenne.<br />
         Interrogollo poi de la cagione<br />
         di quella festa, e s’ella era solenne<br />
         usata ogn’anno, o pure impresa nuova<br />
         del re ch’i suoi veder volesse in pruova.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="25">
    <p>Rispose il cavallier: – La bella festa<br />
         s’ha da far sempre ad ogni quarta luna:<br />
         de l’altre che verran, la prima è questa:<br />
         ancora non se n’è fatta più alcuna.<br />
         Sarà in memoria che salvò la testa<br />
         il re in tal giorno da una gran fortuna,<br />
         dopo che quattro mesi in doglie e ’n pianti<br />
         sempre era stato, e con la morte inanti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="26">
    <p>Ma per dirvi la cosa pienamente,<br />
         il nostro re, che Norandin s’appella,<br />
         molti e molt’anni ha avuto il core ardente<br />
         de la leggiadra e sopra ogn’altra bella<br />
         figlia del re di Cipro: e finalmente<br />
         avutala per moglie, iva con quella,<br />
         con cavallieri e donne in compagnia;<br />
         e dritto avea il camin verso Soria.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="27">
    <p>Ma poi che fummo tratti a piene vele<br />
         lungi dal porto nel Carpazio iniquo,<br />
         la tempesta saltò tanto crudele,<br />
         che sbigottì sin al padrone antiquo.<br />
         Tre dì e tre notti andammo errando ne le<br />
         minacciose onde per camino obliquo.<br />
         Uscimo al fin nel lito stanchi e molli,<br />
         tra freschi rivi, ombrosi e verdi colli.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="28">
    <p>Piantare i padiglioni, e le cortine<br />
         fra gli arbori tirar facemo lieti.<br />
         S’apparechiano i fuochi e le cucine;<br />
         le mense d’altra parte in su tapeti.<br />
         Intanto il re cercando alle vicine<br />
         valli era andato e a’ boschi più secreti,<br />
         se ritrovasse capre o daini o cervi;<br />
         e l’arco gli portar dietro duo servi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="29">
    <p>Mentre aspettamo, in gran piacer sedendo,<br />
         che da cacciar ritorni il signor nostro,<br />
         vedemo l’Orco a noi venir correndo<br />
         lungo il lito del mar, terribil mostro.<br />
         Dio vi guardi, signor, che ’l viso orrendo<br />
         de l’Orco agli occhi mai vi sia dimostro:<br />
         meglio è per fama aver notizia d’esso,<br />
         ch’andargli, sì che lo veggiate, appresso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="30">
    <p>Non gli può comparir quanto sia lungo,<br />
         sì smisuratamente è tutto grosso.<br />
         In luogo d’occhi, di color di fungo<br />
         sotto la fronte ha duo coccole d’osso.<br />
         Verso noi vien (come vi dico) lungo<br />
         il lito, e par ch’un monticel sia mosso.<br />
         Mostra le zanne fuor, come fa il porco;<br />
         ha lungo il naso, il sen bavoso e sporco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="31">
    <p>Correndo viene, e ’l muso a guisa porta<br />
         che ’l bracco suol, quando entra in su la traccia.<br />
         Tutti che lo veggiam, con faccia smorta<br />
         in fuga andamo ove il timor ne caccia.<br />
         Poco il veder lui cieco ne conforta,<br />
         quando, fiutando sol, par che più faccia,<br />
         ch’altri non fa, ch’abbia odorato e lume;<br />
         e bisogno al fuggire eran le piume.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="32">
    <p>Corron chi qua chi là; ma poco lece<br />
         da lui fuggir, veloce più che ’l Noto.<br />
         Di quaranta persone, a pena diece<br />
         sopra il navilio si salvaro a nuoto.<br />
         Sotto il braccio un fastel d’alcuni fece,<br />
         né il grembio si lasciò né il seno voto;<br />
         un suo capace zaino empissene anco,<br />
         che gli pendea, come a pastor, dal fianco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="33">
    <p>Portoci alla sua tana il mostro cieco,<br />
         cavata in lito al mar dentr’uno scoglio.<br />
         Di marmo così bianco è quello speco,<br />
         come esser soglia ancor non scritto foglio.<br />
         Quivi abitava una matrona seco,<br />
         di dolor piena in vista e di cordoglio;<br />
         et avea in compagnia donne e donzelle<br />
         d’ogni età, d’ogni sorte, e brutte e belle.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="34">
    <p>Era presso alla grotta in ch’egli stava,<br />
         quasi alla cima del giogo superno,<br />
         un’altra non minor di quella cava,<br />
         dove del gregge suo facea governo.<br />
         Tanto n’avea, che non si numerava;<br />
         e n’era egli il pastor l’estate e ’l verno.<br />
         A tempi suoi gli apriva e tenea chiuso,<br />
         per spasso che n’avea, più che per uso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="35">
    <p>L’umana carne meglio gli sapeva:<br />
         e prima il fa veder ch’all’antro arrivi;<br />
         che tre de’ nostri giovini ch’aveva,<br />
         tutti li mangia, anzi trangugia vivi.<br />
         Viene alla stalla, e un gran sasso ne leva:<br />
         ne caccia il gregge, e noi riserra quivi.<br />
         Con quel sen va dove il suol far satollo,<br />
         sonando una zampogna ch’avea in collo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="36">
    <p>Il signor nostro intanto ritornato<br />
         alla marina, il suo danno comprende;<br />
         che truova gran silenzio in ogni lato,<br />
         voti frascati, padiglioni e tende.<br />
         Né sa pensar chi sì l’abbia rubato;<br />
         e pien di gran timore al lito scende,<br />
         onde i nocchieri suoi vede in disparte<br />
         sarpar lor ferri e in opra por le sarte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="37">
    <p>Tosto ch’essi lui veggiono sul lito,<br />
         il palischermo mandano a levarlo:<br />
         ma non sì tosto ha Norandino udito<br />
         de l’Orco che venuto era a rubarlo,<br />
         che, senza più pensar, piglia partito,<br />
         dovunque andato sia, di seguitarlo.<br />
         Vedersi tor Lucina sì gli duole,<br />
         ch’o racquistarla, o non più viver vuole.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="38">
    <p>Dove vede apparir lungo la sabbia<br />
         la fresca orma, ne va con quella fretta<br />
         con che lo spinge l’amorosa rabbia,<br />
         fin che giunge alla tana ch’io v’ho detta;<br />
         ove con tema la maggior che s’abbia<br />
         a patir mai, l’Orco da noi s’aspetta:<br />
         ad ogni suono di sentirlo parci,<br />
         ch’affamato ritorni a divorarci.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="39">
    <p>Quivi Fortuna il re da tempo guida;<br />
         che senza l’Orco in casa era la moglie.<br />
         Come ella ’l vede: «Fuggine!» gli grida<br />
         «misero te, se l’Orco ti ci coglie!»<br />
         «Coglia» disse «o non coglia, o salvi o uccida,<br />
         che miserrimo i’ sia non mi si toglie.<br />
         Disir mi mena, e non error di via,<br />
         c’ho di morir presso alla moglie mia.»<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="40">
    <p>Poi seguì, dimandandole novella<br />
         di quei che prese l’Orco in su la riva;<br />
         prima degli altri, di Lucina bella,<br />
         se l’avea morta, o la tenea captiva.<br />
         La donna umanamente gli favella,<br />
         e lo conforta, che Lucina è viva,<br />
         e che non è alcun dubbio ch’ella muora;<br />
         che mai femina l’Orco non divora.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="41">
    <p>«Esser di ciò argumento ti poss’io,<br />
         e tutte queste donne che son meco:<br />
         né a me né a lor mai l’Orco è stato rio,<br />
         pur che non ci scostian da questo speco.<br />
         A chi cerca fuggir, pon grave fio;<br />
         né pace mai puon ritrovar più seco;<br />
         o le sotterra vive, o l’incatena,<br />
         o fa star nude al sol sopra l’arena.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="42">
    <p>Quando oggi egli portò qui la tua gente,<br />
         le femine dai maschi non divise;<br />
         ma, sì come gli avea, confusamente<br />
         dentro a quella spelonca tutti mise.<br />
         Sentirà a naso il sesso differente.<br />
         Le donne non temer che sieno uccise:<br />
         gli uomini, siene certo; et empieranne<br />
         di quattro, il giorno, o sei, l’avide canne.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="43">
    <p>Di levar lei di qui non ho consiglio<br />
         che dar ti possa; e contentar ti puoi<br />
         che ne la vita sua non è periglio:<br />
         starà qui al ben e al mal ch’avremo noi.<br />
         Ma vattene, per Dio, vattene, figlio,<br />
         che l’Orco non ti senta e non t’ingoi.<br />
         Tosto che giunge, d’ogn’intorno annasa,<br />
         e sente sin a un topo che sia in casa.»<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="44">
    <p>Rispose il re, non si voler partire,<br />
         se non vedea la sua Lucina prima;<br />
         e che più tosto appresso a lei morire,<br />
         che viverne lontan, faceva stima.<br />
         Quando vede ella non potergli dire<br />
         cosa che ’l muova da la voglia prima,<br />
         per aiutarlo fa nuovo disegno,<br />
         e ponvi ogni sua industria, ogni suo ingegno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="45">
    <p>Morte avea in casa, e d’ogni tempo appese,<br />
         con lor mariti, assai capre et agnelle,<br />
         onde a sé et alle sue facea le spese;<br />
         e dal tetto pendea più d’una pelle.<br />
         La donna fe’ che ’l re del grasso prese,<br />
         ch’avea un gran becco intorno alle budelle,<br />
         e che se n’unse dal capo, alle piante,<br />
         fin che l’odor cacciò ch’egli ebbe inante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="46">
    <p>E poi che ’l tristo puzzo aver le parve,<br />
         di che il fetido becco ognora sape,<br />
         piglia l’irsuta pelle, e tutto entrarve<br />
         lo fe’, ch’ella è sì grande che lo cape.<br />
         Coperto sotto a così strane larve,<br />
         facendol gir carpon, seco lo rape<br />
         là dove chiuso era d’un sasso grave<br />
         de la sua donna il bel viso soave.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="47">
    <p>Norandino ubidisce; et alla buca<br />
         de la spelonca ad aspettar si mette,<br />
         acciò col gregge dentro si conduca;<br />
         e fin a sera disiando stette.<br />
         Ode la sera il suon de la sambuca,<br />
         con che ’nvita a lassar l’umide erbette,<br />
         e ritornar le pecore all’albergo<br />
         il fier pastor che lor venia da tergo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="48">
    <p>Pensate voi se gli tremava il core,<br />
         quando l’Orco sentì che ritornava,<br />
         e che ’l viso crudel pieno d’orrore<br />
         vide appressare all’uscio de la cava;<br />
         ma poté la pietà più che ’l timore:<br />
         s’ardea, vedete, o se fingendo amava.<br />
         Vien l’Orco inanzi, e leva il sasso, et apre:<br />
         Norandino entra fra pecore e capre.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="49">
    <p>Entrato il gregge, l’Orco a noi descende;<br />
         ma prima sopra sé l’uscio si chiude.<br />
         Tutti ne va fiutando: al fin duo prende;<br />
         che vuol cenar de le lor carni crude.<br />
         Al rimembrar di quelle zanne orrende,<br />
         non posso far ch’ancor non trieme e sude.<br />
         Partito l’Orco, il re getta la gonna<br />
         ch’avea di becco, e abbraccia la sua donna.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="50">
    <p>Dove averne piacer deve e conforto,<br />
         vedendol quivi, ella n’ha affanno e noia:<br />
         lo vede giunto ov’ha da restar morto;<br />
         e non può far però ch’essa non muoia.<br />
         «Con tutto ’l mal» diceagli «ch’io supporto,<br />
         signor, sentia non mediocre gioia,<br />
         che ritrovato non t’eri con nui<br />
         quando da l’Orco oggi qui tratta fui.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="51">
    <p>Che se ben il trovarmi ora in procinto<br />
         d’uscir di vita m’era acerbo e forte;<br />
         pur mi sarei, come è commune instinto,<br />
         dogliuta sol de la mia trista sorte:<br />
         ma ora, o prima o poi che tu sia estinto,<br />
         più mi dorrà la tua che la mia morte.»<br />
         E seguitò, mostrando assai più affanno,<br />
         di quel di Norandin, che del suo danno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="52">
    <p>«La speme» disse il re «mi fa venire,<br />
         c’ho di salvarti, e tutti questi teco:<br />
         e s’io nol posso far, meglio è morire,<br />
         che senza te, mio sol, viver poi cieco.<br />
         Come io ci venni, mi potrò partire;<br />
         e voi tutt’altri ne verrete meco,<br />
         se non avrete, come io non ho avuto,<br />
         schivo a pigliare odor d’animal bruto.»<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="53">
    <p>La fraude insegnò a noi, che contra il naso<br />
         de l’Orco insegnò a-llui la moglie d’esso;<br />
         di vestirci le pelli, in ogni caso<br />
         ch’egli ne palpi ne l’uscir del fesso.<br />
         Poi che di questo ognun fu persuaso;<br />
         quanti de l’un, quanti de l’altro sesso<br />
         ci ritroviamo, uccidian tanti becchi,<br />
         quelli che più fetean, ch’eran più vecchi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="54">
    <p>Ci ungemo i corpi di quel grasso opimo<br />
         che ritroviamo all’intestina intorno,<br />
         e de l’orride pelli ci vestimo.<br />
         Intanto uscì da l’aureo albergo il giorno.<br />
         Alla spelonca, come apparve il primo<br />
         raggio del sol, fece il pastor ritorno;<br />
         e dando spirto alle sonore canne,<br />
         chiamò il suo gregge fuor de le capanne.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="55">
    <p>Tenea la mano al buco de la tana<br />
         acciò col gregge non uscissin noi:<br />
         ci prendea al varco; e quando pelo o lana<br />
         sentia sul dosso, ne lasciava poi.<br />
         Uomini e donne uscimmo per sì strana<br />
         strada, coperti dagl’irsuti cuoi:<br />
         e l’Orco alcun di noi mai non ritenne,<br />
         fin che con gran timor Lucina venne.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="56">
    <p>Lucina, o fosse perch’ella non volle<br />
         ungersi come noi, che schivo n’ebbe;<br />
         o ch’avesse l’andar più lento e molle,<br />
         che l’imitata bestia non avrebbe;<br />
         o quando l’Orco la groppa toccolle,<br />
         gridasse per la tema che le accrebbe;<br />
         o che se le sciogliessero le chiome;<br />
         sentita fu, né ben so dirvi come.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="57">
    <p>Tutti eravam sì intenti al caso nostro,<br />
         che non avemmo gli occhi agli altrui fatti.<br />
         Io mi rivolsi al grido; e vidi il mostro<br />
         che già gl’irsuti spogli le avea tratti,<br />
         e fattola tornar nel cavo chiostro.<br />
         Noi altri dentro a nostre gonne piatti<br />
         col gregge andamo ove ’l pastor ci mena,<br />
         tra verdi colli in una piaggia amena.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="58">
    <p>Quivi attendiamo infin che steso all’ombra<br />
         d’un bosco opaco il nasuto Orco dorma.<br />
         Chi lungo il mar, chi verso ’l monte sgombra:<br />
         sol Norandin non vuol seguir nostr’orma.<br />
         L’amor de la sua donna sì lo ’ngombra,<br />
         ch’alla grotta tornar vuol fra la torma,<br />
         né partirsene mai sin alla morte,<br />
         se non racquista la fedel consorte:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="59">
    <p>che quando dianzi avea all’uscir del chiuso<br />
         vedutala restar captiva sola,<br />
         fu per gittarsi, dal dolor confuso,<br />
         spontaneamente al vorace Orco in gola;<br />
         e si mosse, e gli corse infino al muso,<br />
         né fu lontano a gir sotto la mola:<br />
         ma pur lo tenne in mandra la speranza<br />
         ch’avea di trarla ancor di quella stanza.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="60">
    <p>La sera, quando alla spelonca mena<br />
         il gregge l’Orco, e noi fuggiti sente,<br />
         e c’ha da rimaner privo di cena,<br />
         chiama Lucina d’ogni mal nocente,<br />
         e la condanna a star sempre in catena<br />
         allo scoperto in sul sasso eminente.<br />
         Vedela il re per sua cagion patire,<br />
         e si distrugge, e sol non può morire.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="61">
    <p>Matina e sera l’infelice amante<br />
         la può veder come s’affliga e piagna;<br />
         che le va misto fra le capre avante,<br />
         torni alla stalla o torni alla campagna.<br />
         Ella con viso mesto e supplicante<br />
         gli accenna che per Dio non vi rimagna,<br />
         perché vi sta a gran rischio de la vita,<br />
         né però a-llei può dare alcuna aita.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="62">
    <p>Così la moglie ancor de l’Orco priega<br />
         il re che se ne vada, ma non giova;<br />
         che d’andar mai senza Lucina niega,<br />
         e sempre più constante si ritruova.<br />
         In questa servitude, in che lo lega<br />
         Pietate e Amor, stette con lunga pruova<br />
         tanto, ch’a capitar venne a quel sasso<br />
         il figlio d’Agricane e ’l re Gradasso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="63">
    <p>Dove con loro audacia tanto fenno,<br />
         che liberaron la bella Lucina;<br />
         ben che vi fu aventura più che senno:<br />
         e la portar correndo alla marina;<br />
         e al padre suo, che quivi era, la denno:<br />
         e questo fu ne l’ora matutina,<br />
         che Norandin con l’altro gregge stava<br />
         a ruminar ne la montana cava.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="64">
    <p>Ma poi che ’l giorno aperta fu la sbarra,<br />
         e seppe il re la donna esser partita<br />
         (che la moglie de l’Orco gli lo narra),<br />
         e come a punto era la cosa gita;<br />
         grazie a Dio rende, e con voto n’inarra,<br />
         ch’essendo fuor di tal miseria uscita,<br />
         faccia che giunga onde per arme possa,<br />
         per prieghi o per tesoro, esser riscossa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="65">
    <p>Pien di letizia va con l’altra schiera<br />
         del simo gregge, e viene ai verdi paschi;<br />
         e quivi aspetta fin ch’all’ombra nera<br />
         il mostro per dormir ne l’erba caschi.<br />
         Poi ne vien tutto il giorno e tutta sera;<br />
         e al fin sicur che l’Orco non lo ’ntaschi,<br />
         sopra un navilio monta in Satalia;<br />
         e son tre mesi ch’arrivò in Soria.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="66">
    <p>In Rodi, in Cipro, e per città e castella<br />
         e d’Africa e d’Egitto e di Turchia,<br />
         il re cercar fe’ di Lucina bella;<br />
         né fin l’altr’ieri aver ne poté spia.<br />
         L’altr’ier n’ebbe dal suocero novella,<br />
         che seco l’avea salva in Nicosia,<br />
         dopo che molti dì vento crudele<br />
         era stato contrario alle sue vele.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="67">
    <p>Per allegrezza de la buona nuova<br />
         prepara il nostro re la ricca festa;<br />
         e vuol ch’ad ogni quarta luna nuova,<br />
         una se n’abbia a far simile a questa:<br />
         che la memoria rifrescar gli giova<br />
         dei quattro mesi che ’n irsuta vesta<br />
         fu tra il gregge de l’Orco; e un giorno, quale<br />
         sarà dimane, uscì di tanto male.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="68">
    <p>Questo ch’io v’ho narrato, in parte vidi,<br />
         in parte udi’ da chi trovossi al tutto;<br />
         dal re, vi dico, che calende et idi<br />
         vi stette, fin che volse in riso il lutto:<br />
         e se n’udite mai far altri gridi,<br />
         direte a chi gli fa, che mal n’è instrutto. –<br />
         Il gentiluomo in tal modo a Grifone<br />
         de la festa narrò l’alta cagione.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="69">
    <p>Un gran pezzo di notte si dispensa<br />
         dai cavallieri in tal ragionamento;<br />
         e conchiudon ch’amore e pietà immensa<br />
         mostrò quel re con grande esperimento.<br />
         Andaron, poi che si levar da mensa,<br />
         ove ebbon grato e buono alloggiamento.<br />
         Nel seguente matin sereno e chiaro,<br />
         al suon de l’allegrezze si destaro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="70">
    <p>Vanno scorrendo timpani e trombette,<br />
         e ragunando in piazza la cittade.<br />
         Or, poi che de cavalli e de carrette<br />
         e ribombar de gridi odon le strade,<br />
         Grifon le lucide arme si rimette,<br />
         che son di quelle che si trovan rade;<br />
         che l’avea impenetrabili e incantate<br />
         la Fata bianca di sua man temprate.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="71">
    <p>Quel d’Antiochia, più d’ogn’altro vile,<br />
         armossi seco, e compagnia gli tenne.<br />
         Preparate avea lor l’oste gentile<br />
         nerbose lance, e salde e grosse antenne,<br />
         e del suo parentado non umile<br />
         compagnia tolta; e seco in piazza venne;<br />
         e scudieri a cavallo, e alcuni a piede,<br />
         a tal servigi attissimi, lor diede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="72">
    <p>Giunsero in piazza, e trassonsi in disparte,<br />
         né pel campo curar far di sé mostra,<br />
         per veder meglio il bel popul di Marte,<br />
         ch’ad uno, o a dua, o a tre, veniano in giostra.<br />
         Chi con colori accompagnati ad arte<br />
         letizia o doglia alla sua donna mostra;<br />
         chi nel cimier, chi nel dipinto scudo<br />
         disegna Amor, se l’ha benigno o crudo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="73">
    <p>Soriani in quel tempo aveano usanza<br />
         d’armarsi a questa guisa di Ponente.<br />
         Forse ve gli inducea la vicinanza<br />
         che de’ Franceschi avean continuamente,<br />
         che quivi allor reggean la sacra stanza<br />
         dove in carne abitò Dio onnipotente;<br />
         ch’ora i superbi e miseri cristiani,<br />
         con biasmi lor, lasciano in man de’ cani.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="74">
    <p>Dove abbassar dovrebbono la lancia<br />
         in augumento de la santa fede,<br />
         tra lor si dan nel petto e ne la pancia<br />
         a destruzion del poco che si crede.<br />
         Voi, gente ispana, e voi, gente di Francia,<br />
         volgete altrove, e voi, Svizzeri, il piede,<br />
         e voi, Tedeschi, a far più degno acquisto;<br />
         che quanto qui cercate è già di Cristo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="75">
    <p>Se Cristianissimi esser voi volete,<br />
         e voi altri Catolici nomati,<br />
         perché di Cristo gli uomini uccidete?<br />
         perché de’ beni lor son dispogliati?<br />
         Perché Ierusalem non riavete,<br />
         che tolto è stato a voi da’ rinegati?<br />
         Perché Constantinopoli e del mondo<br />
         la miglior parte occupa il Turco immondo?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="76">
    <p>Non hai tu, Spagna, l’Africa vicina,<br />
         che t’ha via più di questa Italia offesa?<br />
         E pur, per dar travaglio alla meschina,<br />
         lasci la prima tua sì bella impresa.<br />
         O d’ogni vizio fetida sentina,<br />
         dormi, Italia imbriaca, e non ti pesa<br />
         ch’ora di questa gente, ora di quella<br />
         che già serva ti fu, sei fatta ancella?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="77">
    <p>Se ’l dubbio di morir ne le tue tane,<br />
         Svizzer, di fame, in Lombardia ti guida,<br />
         e tra noi cerchi o chi ti dia del pane,<br />
         o, per uscir d’inopia, chi t’uccida;<br />
         le richezze del Turco hai non lontane:<br />
         caccial d’Europa, o almen di Grecia snida:<br />
         così potrai o del digiuno trarti,<br />
         o cader con più merto in quelle parti.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="78">
    <p>Quel ch’a te dico, io dico al tuo vicino<br />
         tedesco ancor: là le richezze sono,<br />
         che vi portò da Roma Constantino:<br />
         portonne il meglio, e fe’ del resto dono.<br />
         Pattolo ed Ermo, onde si tra’ l’or fino,<br />
         Migdonia e Lidia, e quel paese buono<br />
         per tante laudi in tante istorie noto,<br />
         non è, s’andar vi vuoi, troppo remoto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="79">
    <p>Tu, gran Leone, a cui premon le terga<br />
         de le chiavi del ciel le gravi some,<br />
         non lasciar che nel sonno si sommerga<br />
         Italia, se la man l’hai ne le chiome.<br />
         Tu sei Pastore; e Dio t’ha quella verga<br />
         data a portare, e scelto il fiero nome,<br />
         perché tu ruggi, e che le braccia stenda,<br />
         sì che dai lupi il grege tuo difenda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="80">
    <p>Ma d’un parlar ne l’altro, ove sono ito<br />
         sì lungi dal camin ch’io faceva ora?<br />
         Non lo credo però sì aver smarrito,<br />
         ch’io non lo sappia ritrovare ancora.<br />
         Io dicea ch’in Soria si tenea il rito<br />
         d’armarsi, che i Franceschi aveano allora:<br />
         sì che bella in Damasco era la piazza<br />
         di gente armata d’elmo e di corazza.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="81">
    <p>Le vaghe donne gettano dai palchi<br />
         sopra i giostranti fior vermigli e gialli,<br />
         mentre essi fanno a suon degli oricalchi<br />
         levare a salti et aggirar cavalli.<br />
         Ciascuno, o bene o mal ch’egli cavalchi,<br />
         vuol far quivi vedersi, e sprona e dalli:<br />
         di ch’altri ne riporta pregio e lode;<br />
         muove altri a riso, e gridar dietro s’ode.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="82">
    <p>De la giostra era il prezzo un’armatura<br />
         che fu donata al re pochi dì inante,<br />
         che su la strada ritrovò a ventura,<br />
         ritornando d’Armenia, un mercatante.<br />
         Il re di nobilissima testura<br />
         le sopraveste all’arme aggiunse, e tante<br />
         perle vi pose intorno e gemme et oro,<br />
         che la fece valer molto tesoro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="83">
    <p>Se conosciute il re quell’arme avesse,<br />
         care avute l’avria sopra ogni arnese;<br />
         né in premio de la giostra l’avria messe,<br />
         come che liberal fosse e cortese.<br />
         Lungo saria chi raccontar volesse<br />
         chi l’avea sì sprezzate e vilipese,<br />
         che ’n mezzo de la strada le lasciasse,<br />
         preda a chiunque o inanzi o indietro andasse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="84">
    <p>Di questo ho da contarvi più di sotto:<br />
         or dirò di Grifon, ch’alla sua giunta<br />
         un paio e più di lance trovò rotto,<br />
         menato più d’un taglio e d’una punta.<br />
         Dei più cari e più fidi al re fur otto<br />
         che quivi insieme avean lega congiunta;<br />
         gioveni, in arme pratichi et industri,<br />
         tutti o signori o di famiglie illustri.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="85">
    <p>Quei rispondean ne la sbarrata piazza<br />
         per un dì, ad uno ad uno, a tutto ’l mondo,<br />
         prima con lancia, e poi con spada o mazza,<br />
         fin ch’al re di guardarli era giocondo;<br />
         e si foravan spesso la corazza:<br />
         per giuoco in somma qui facean, secondo<br />
         fan gli nimici capitali, eccetto<br />
         che potea il re partirli a suo diletto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="86">
    <p>Quel d’Antiochia, un uom senza ragione,<br />
         che Martano il codardo nominosse,<br />
         come se de la forza di Grifone,<br />
         poi ch’era seco, participe fosse,<br />
         audace entrò nel marziale agone;<br />
         e poi da canto ad aspettar fermosse,<br />
         sin che finisce una battaglia fiera<br />
         che tra duo cavallier cominciata era.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="87">
    <p>Il signor di Seleucia, di quell’uno,<br />
         ch’a sostener l’impresa aveano tolto,<br />
         combattendo in quel tempo con Ombruno,<br />
         lo ferì d’una punta in mezzo ’l volto,<br />
         sì che l’uccise: e pietà n’ebbe ognuno,<br />
         perché buon cavallier lo tenean molto;<br />
         et oltra la bontade, il più cortese<br />
         non era stato in tutto quel paese.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="88">
    <p>Veduto ciò, Martano ebbe paura<br />
         che parimente a sé non avvenisse;<br />
         e ritornando ne la sua natura,<br />
         a pensar cominciò come fugisse.<br />
         Grifon, che gli era appresso, e n’avea cura,<br />
         lo spinse pur, poi ch’assai fece e disse,<br />
         contra un gentil guerrier che s’era mosso,<br />
         come si spinge il cane al lupo adosso;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="89">
    <p>che dieci passi gli va dietro o venti,<br />
         e poi si ferma, et abbaiando guarda<br />
         come digrigni i minacciosi denti,<br />
         come negli occhi orribil fuoco gli arda.<br />
         Quivi ov’erano e principi presenti<br />
         e tanta gente nobile e gagliarda,<br />
         fuggì lo ’ncontro il timido Martano,<br />
         e torse ’l freno e ’l capo a destra mano.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="90">
    <p>Pur la colpa potea dar al cavallo,<br />
         chi di scusarlo avesse tolto il peso;<br />
         ma con la spada poi fe’ sì gran fallo,<br />
         che non l’avria Demostene difeso.<br />
         Di carta armato par, non di metallo;<br />
         sì teme da ogni colpo essere offeso.<br />
         Fuggesi al fine, e gli ordini disturba,<br />
         ridendo intorno a-llui tutta la turba.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="91">
    <p>Il batter de le mani, il grido intorno<br />
         se gli levò del populazzo tutto.<br />
         Come lupo cacciato, fe’ ritorno<br />
         Martano in molta fretta al suo ridutto.<br />
         Resta Grifone; e gli par de lo scorno<br />
         del suo compagno esser macchiato e brutto:<br />
         esser vorrebbe stato in mezzo il foco,<br />
         più tosto che trovarsi in questo loco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="92">
    <p>Arde nel core, e fuor nel viso avampa,<br />
         come sia tutta sua quella vergogna;<br />
         perché l’opere sue di quella stampa<br />
         vedere aspetta il populo et agogna:<br />
         sì che rifulga chiara più che lampa<br />
         sua virtù, questa volta gli bisogna;<br />
         ch’un’oncia, un dito sol d’error che faccia,<br />
         per la mala impression parrà sei braccia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="93">
    <p>Già la lancia avea tolta su la coscia<br />
         Grifon, ch’errare in arme era poco uso:<br />
         spinse il cavallo a tutta briglia, e poscia<br />
         ch’alquanto andato fu, la messe suso,<br />
         e portò nel ferire estrema angoscia<br />
         al baron di Sidonia, ch’andò giuso.<br />
         Ognun maravigliando in piè si leva;<br />
         che ’l contrario di ciò tutto attendeva.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="94">
    <p>Tornò Grifon con la medesma antenna,<br />
         che ’ntiera e ferma ricovrata avea,<br />
         et in tre pezzi la roppe alla penna<br />
         de lo scudo al signor di Lodicea.<br />
         Quel per cader tre volte e quattro accenna,<br />
         che tutto steso alla groppa giacea:<br />
         pur rilevato al fin la spada strinse,<br />
         voltò il cavallo, e ver Grifon si spinse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="95">
    <p>Grifon, che ’l vede in sella, e che non basta<br />
         sì fiero incontro perché a terra vada,<br />
         dice fra sé: – Quel che non poté l’asta,<br />
         in cinque colpi o ’n sei farà la spada. –<br />
         E su la tempia subito l’attasta<br />
         d’un dritto tal, che par che dal ciel cada;<br />
         e un altro gli accompagna e un altro appresso,<br />
         tanto che l’ha stordito e in terra messo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="96">
    <p>Quivi erano d’Apamia duo germani,<br />
         soliti in giostra rimaner di sopra,<br />
         Tirse e Corimbo, et ambo per le mani<br />
         del figlio d’Uliver cader sozzopra.<br />
         L’uno gli arcion lascia allo scontro vani;<br />
         con l’altro messa fu la spada in opra.<br />
         Già per commun giudicio si tien certo<br />
         che di costui fia de la giostra il merto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="97">
    <p>Ne la lizza era entrato Salinterno,<br />
         gran diodarro e maliscalco regio,<br />
         e che di tutto ’l regno avea il governo,<br />
         e di sua mano era guerriero egregio.<br />
         Costui, sdegnoso ch’un guerriero esterno<br />
         debba portar di quella giostra il pregio,<br />
         piglia una lancia, e verso Grifon grida,<br />
         e molto minacciandolo lo sfida.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="98">
    <p>Ma quel con un lancion gli fa risposta,<br />
         ch’avea per lo miglior fra dieci eletto,<br />
         e per non far error, lo scudo apposta,<br />
         e via lo passa e la corazza e ’l petto:<br />
         passa il ferro crudel tra costa e costa,<br />
         e fuor pel tergo un palmo esce di netto.<br />
         Il colpo, eccetto al re, fu a tutti caro;<br />
         ch’ognuno odiava Salinterno avaro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="99">
    <p>Grifone, appresso a questi, in terra getta<br />
         duo di Damasco, Ermofilo e Carmondo.<br />
         La milizia del re dal primo è retta;<br />
         del mar grande almiraglio è quel secondo.<br />
         Lascia allo scontro l’un la sella in fretta:<br />
         adosso all’altro si riversa il pondo<br />
         del rio destrier, che sostener non puote<br />
         l’alto valor con che Grifon percuote.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="100">
    <p>Il signor di Seleucia ancor restava,<br />
         miglior guerrier di tutti gli altri sette;<br />
         e ben la sua possanza accompagnava<br />
         con destrier buono e con arme perfette.<br />
         Dove de l’elmo la vista si chiava,<br />
         l’asta allo scontro l’uno e l’altro mette:<br />
         pur Grifon maggior colpo al pagan diede,<br />
         che lo fe’ staffeggiar dal manco piede.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="101">
    <p>Gittaro i tronchi, e si tornaro adosso<br />
         pieni di molto ardir coi brandi nudi.<br />
         Fu il pagan prima da Grifon percosso<br />
         d’un colpo che spezzato avria gl’incudi.<br />
         Con quel fender si vide e ferro et osso<br />
         d’un ch’eletto s’avea tra mille scudi;<br />
         e se non era doppio e fin l’arnese,<br />
         feria la coscia ove cadendo scese.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="102">
    <p>Ferì quel di Seleucia alla visera<br />
         Grifone a un tempo; e fu quel colpo tanto,<br />
         che l’avria aperta e rotta, se non era<br />
         fatta, come l’altr’arme, per incanto.<br />
         Gli è un perder tempo che ’l pagan più fera:<br />
         così son l’arme dure in ogni canto;<br />
         e ’n più parti Grifon già fessa e rotta<br />
         ha l’armatura a lui, né perde botta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="103">
    <p>Ognun potea veder quanto di sotto<br />
         il signor di Seleucia era a Grifone;<br />
         e se partir non li fa il re di botto,<br />
         quel che sta peggio, la vita vi pone.<br />
         Fe’ Norandino alla sua guardia motto<br />
         ch’entrasse a distaccar l’aspra tenzone.<br />
         Quindi fu l’uno, e quindi l’altro tratto;<br />
         e fu lodato il re di sì buon atto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="104">
    <p>Gli otto che dianzi avean col mondo impresa,<br />
         e non potuto durar poi contra uno,<br />
         avendo mal la parte lor difesa,<br />
         usciti eran del campo ad uno ad uno.<br />
         Gli altri ch’eran venuti a-llor contesa,<br />
         quivi restar senza contrasto alcuno,<br />
         avendo lor Grifon, solo, interrotto<br />
         quel che tutti essi avean da far contra otto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="105">
    <p>E durò quella festa così poco,<br />
         ch’in men d’un’ora il tutto fatto s’era:<br />
         ma Norandin, per far più lungo il giuoco<br />
         e per continuarlo infino a sera,<br />
         dal palco scese, e fe’ sgombrare il loco;<br />
         e poi divise in due la grossa schiera;<br />
         indi, secondo il sangue e la lor prova,<br />
         gli andò accoppiando, e fe’ una giostra nova.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="106">
    <p>Grifone intanto avea fatto ritorno<br />
         alla sua stanza, pien d’ira e di rabbia:<br />
         e più gli preme di Martan lo scorno,<br />
         che non giova l’onor ch’esso vinto abbia.<br />
         Quivi, per tor l’obbrobrio ch’avea intorno,<br />
         Martano adopra le mendaci labbia;<br />
         e l’astuta e bugiarda meretrice,<br />
         come meglio sapea, gli era adiutrice.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="107">
    <p>O sì o no che ’l giovin gli credesse,<br />
         pur la scusa accettò, come discreto;<br />
         e pel suo meglio allora allora elesse<br />
         quindi levarsi tacito e secreto,<br />
         per tema che, se ’l populo vedesse<br />
         Martano comparir, non stesse cheto.<br />
         Così per una via nascosa e corta<br />
         usciro al camin lor fuor de la porta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="108">
    <p>Grifone, o ch’egli o che ’l cavallo fosse<br />
         stanco, o gravasse il sonno pur le ciglia,<br />
         al primo albergo che trovar, fermosse,<br />
         che non erano andati oltre a dua miglia.<br />
         Si trasse l’elmo, e tutto disarmosse,<br />
         e trar fece a’ cavalli e sella e briglia;<br />
         e poi serrossi in camera soletto,<br />
         e nudo per dormire entrò nel letto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="109">
    <p>Non ebbe così tosto il capo basso,<br />
         che chiuse gli occhi, e fu dal sonno oppresso<br />
         così profundamente, che mai tasso<br />
         né ghiro mai s’addormentò quanto esso.<br />
         Martano intanto et Orrigille a spasso<br />
         entraro in un giardin ch’era lì appresso;<br />
         et un inganno ordir, che fu il più strano<br />
         che mai cadesse in sentimento umano.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="110">
    <p>Martano disegnò torre il destriero,<br />
         i panni e l’arme che Grifon s’ha tratte;<br />
         e andare inanzi al re pel cavalliero<br />
         che tante pruove avea giostrando fatte.<br />
         L’effetto ne seguì, fatto il pensiero:<br />
         tolle il destrier più candido che latte,<br />
         scudo e cimiero et arme e sopraveste,<br />
         e tutte di Grifon l’insegne veste.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="111">
    <p>Con gli scudieri e con la donna, dove<br />
         era il popolo ancora, in piazza venne;<br />
         e giunse a tempo che finian le pruove<br />
         di girar spade e d’arrestare antenne.<br />
         Commanda il re che ’l cavallier si truove,<br />
         che per cimier avea le bianche penne,<br />
         bianche le vesti e bianco il corridore;<br />
         che ’l nome non sapea del vincitore.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="112">
    <p>Colui ch’indosso il non suo cuoio aveva,<br />
         come l’asino già quel del leone,<br />
         chiamato, se n’andò, come attendeva,<br />
         a Norandino, in loco di Grifone.<br />
         Quel re cortese incontro se gli leva,<br />
         l’abbraccia e bacia, e allato se lo pone:<br />
         né gli basta onorarlo e dargli loda,<br />
         che vuol che ’l suo valor per tutto s’oda.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="113">
    <p>E fa gridarlo al suon degli oricalchi<br />
         vincitor de la giostra di quel giorno.<br />
         L’alta voce ne va per tutti i palchi,<br />
         che ’l nome indegno udir fa d’ogn’intorno.<br />
         Seco il re vuol ch’a par a par cavalchi,<br />
         quando al palazzo suo poi fa ritorno;<br />
         e di sua grazia tanto gli comparte,<br />
         che basteria, se fosse Ercole o Marte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="114">
    <p>Bello et ornato alloggiamento dielli<br />
         in corte, et onorar fece con lui<br />
         Orrigille anco; e nobili donzelli<br />
         mandò con essa, e cavallieri sui.<br />
         Ma tempo è ch’anco di Grifon favelli,<br />
         in qual né dal compagno né d’altrui<br />
         temendo inganno, addormentato s’era,<br />
         né mai si risvegliò fin alla sera.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="115">
    <p>Poi che fu desto, e che de l’ora tarda<br />
         s’accorse, uscì di camera con fretta,<br />
         dove il falso cognato e la bugiarda<br />
         Orrigille lasciò con l’altra setta;<br />
         e quando non gli truova, e che riguarda<br />
         non v’esser l’arme né i panni, sospetta;<br />
         ma il veder poi più sospettoso il fece<br />
         l’insegne del compagno in quella vece.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="116">
    <p>Sopravien l’oste, e di colui l’informa<br />
         che già gran pezzo, di bianch’arme adorno,<br />
         con la donna e col resto de la torma<br />
         avea ne la città fatto ritorno.<br />
         Truova Grifone a poco a poco l’orma<br />
         ch’ascosa gli avea Amor fin a quel giorno;<br />
         e con suo gran dolor vede esser quello<br />
         adulter d’Orrigille, e non fratello.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="117">
    <p>Di sua sciochezza indarno ora si duole,<br />
         ch’avendo il ver dal peregrino udito,<br />
         lasciato mutar s’abbia alle parole<br />
         di chi l’avea più volte già tradito.<br />
         Vendicar si potea, né seppe: or vuole<br />
         l’inimico punir, che gli è fuggito;<br />
         et è constretto con troppo gran fallo<br />
         a tor di quel vil uom l’arme e ’l cavallo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="118">
    <p>Eragli meglio andar senz’arme e nudo,<br />
         che porsi indosso la corazza indegna,<br />
         o ch’imbracciar l’abominato scudo,<br />
         o por su l’elmo la beffata insegna;<br />
         ma per seguir la meretrice e ’l drudo,<br />
         ragione in lui pari al disio non regna.<br />
         A tempo venne alla città, ch’ancora<br />
         il giorno avea quasi di vivo un’ora.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="119">
    <p>Presso alla porta ove Grifon venia,<br />
         siede a sinistra un splendido castello,<br />
         che, più che forte e ch’a guerre atto sia,<br />
         di ricche stanze è accommodato e bello.<br />
         I re, i signori, i primi di Soria<br />
         con alte donne in un gentil drappello<br />
         celebravano quivi in loggia amena<br />
         la real sontuosa e lieta cena.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="120">
    <p>La bella loggia sopra ’l muro usciva<br />
         con l’alta rocca fuor de la cittade;<br />
         e lungo tratto di lontan scopriva<br />
         i larghi campi e le diverse strade.<br />
         Or che Grifon verso la porta arriva<br />
         con quell’arme d’obbrobrio e di viltade,<br />
         fu con non troppa aventurosa sorte<br />
         dal re veduto e da tutta la corte:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="121">
    <p>e riputato quel di ch’avea insegna,<br />
         mosse le donne e i cavallieri a riso.<br />
         Il vil Martano, come quel che regna<br />
         in gran favor, dopo ’l re è ’l primo assiso,<br />
         e presso a-llui la donna di sé degna;<br />
         dai quali Norandin con lieto viso<br />
         volse saper chi fosse quel codardo<br />
         che così avea al suo onor poco riguardo;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="122">
    <p>che dopo una sì trista e brutta pruova,<br />
         con tanta fronte or gli tornava inante.<br />
         Dicea: – Questa mi par cosa assai nuova,<br />
         ch’essendo voi guerrier degno e prestante,<br />
         costui compagno abbiate, che non truova,<br />
         di viltà, pari in terra di Levante.<br />
         Il fate forse per mostrar maggiore,<br />
         per tal contrario, il vostro alto valore.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="123">
    <p>Ma ben vi giuro per gli eterni dei,<br />
         che se non fosse ch’io riguardo a vui,<br />
         la publica ignominia gli farei,<br />
         ch’io soglio fare agli altri pari a lui.<br />
         Perpetua ricordanza gli darei,<br />
         come ognor di viltà nimico fui.<br />
         Ma sappia, s’impunito se ne parte,<br />
         grado a voi che ’l menaste in questa parte. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="124">
    <p>Colui che fu de tutti i vizii il vaso,<br />
         rispose: – Alto signor, dir non sapria<br />
         chi sia costui; ch’io l’ho trovato a caso,<br />
         venendo d’Antiochia, in su la via.<br />
         Il suo sembiante m’avea persuaso<br />
         che fosse degno di mia compagnia;<br />
         ch’intesa non n’avea pruova né vista,<br />
         se non quella che fece oggi assai trista.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="125">
    <p>La qual mi spiacque sì, che restò poco,<br />
         che per punir l’estrema sua viltade,<br />
         non gli facessi allora allora un gioco,<br />
         che non toccasse più lance né spade:<br />
         ma ebbi, più ch’a-llui rispetto al loco,<br />
         e riverenzia a vostra maestade.<br />
         Né per me voglio che gli sia guadagno<br />
         l’essermi stato un giorno o dua compagno:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="126">
    <p>di che contaminato anco esser parme;<br />
         e sopra il cor mi sarà eterno peso,<br />
         se, con vergogna del mestier de l’arme,<br />
         io lo vedrò da noi partire illeso:<br />
         e meglio che lasciarlo, satisfarme<br />
         potrete, se sarà d’un merlo impeso;<br />
         e fia lodevol opra e signorile,<br />
         perch’el sia esempio e specchio ad ogni vile. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="127">
    <p>Al detto suo Martano Orrigille have,<br />
         senza accennar, confermatrice presta.<br />
         – Non son – rispose il re – l’opre sì prave,<br />
         ch’al mio parer v’abbia d’andar la testa.<br />
         Voglio per pena del peccato grave,<br />
         che sol rinuovi al populo la festa. –<br />
         E tosto a un suo baron, che fe’ venire,<br />
         impose quanto avesse ad esequire.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="128">
    <p>Quel baron molti armati seco tolse,<br />
         et alla porta della terra scese;<br />
         e quivi con silenzio li raccolse,<br />
         e la venuta di Grifone attese:<br />
         e ne l’entrar sì d’improviso il colse,<br />
         che fra i duo ponti a salvamento il prese;<br />
         e lo ritenne con beffe e con scorno<br />
         in una oscura stanza insin al giorno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="129">
    <p>Il Sole a pena avea il dorato crine<br />
         tolto di grembio alla nutrice antica,<br />
         e cominciava da le piagge alpine<br />
         a cacciar l’ombre e far la cima aprica;<br />
         quando temendo il vil Martan ch’al fine<br />
         Grifone ardito la sua causa dica,<br />
         e ritorni la colpa ond’era uscita,<br />
         tolse licenzia, e fece indi partita,<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="130">
    <p>trovando idonia scusa al priego regio,<br />
         che non stia allo spettacolo ordinato.<br />
         Altri doni gli avea fatto, col pregio<br />
         de la non sua vittoria, il signor grato;<br />
         e sopra tutto un amplo privilegio,<br />
         dov’era d’alti onori al sommo ornato.<br />
         Lascianlo andar; ch’io vi prometto certo,<br />
         che la mercede avrà secondo il merto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="131">
    <p>Fu Grifon tratto a gran vergogna in piazza<br />
         quando più si trovò piena di gente.<br />
         Gli avean levato l’elmo e la corazza,<br />
         e lasciato in farsetto assai vilmente;<br />
         e come il conducessero alla mazza,<br />
         posto l’avean sopra un carro eminente,<br />
         che lento lento tiravan due vacche<br />
         da lunga fame attenuate e fiacche.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="132">
    <p>Venian d’intorno alla ignobil quadriga<br />
         vecchie sfacciate e disoneste putte,<br />
         di che n’era una et or un’altra auriga,<br />
         e con gran biasmo lo mordeano tutte.<br />
         Lo poneano i fanciulli in maggior briga,<br />
         che, oltre le parole infami e brutte,<br />
         l’avrian coi sassi insino a morte offeso,<br />
         se dai più saggi non era difeso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="133">
    <p>L’arme che del suo male erano state<br />
         cagion, che di lui fer non vero indicio,<br />
         da la coda del carro strascinate<br />
         patian nel fango debito supplicio.<br />
         Le ruote inanzi a un tribunal fermate<br />
         gli fero udir de l’altrui maleficio<br />
         la sua ignominia, che ’n sugli occhi detta<br />
         gli fu, gridando un publico trombetta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="134">
    <p>Lo levar quindi, e lo mostrar per tutto<br />
         dinanzi a templi, ad officine e a case,<br />
         dove alcun nome scelerato e brutto,<br />
         che non gli fosse detto non rimase.<br />
         Fuor de la terra all’ultimo condutto<br />
         fu da la turba, che si persuase<br />
         bandirlo e cacciare indi a suon di busse,<br />
         non conoscendo ben ch’egli si fusse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="135">
    <p>Sì tosto a pena gli sferraro i piedi<br />
         e liberargli l’una e l’altra mano,<br />
         che tor lo scudo et impugnar gli vedi<br />
         la spada, che rigò gran pezzo il piano.<br />
         Non ebbe contra sé lance né spiedi;<br />
         che senz’arme venia il populo insano.<br />
         Ne l’altro canto diferisco il resto;<br />
         che tempo è ornai, Signor, di finir questo.<br />
  </div>
</div>

<script>
  document.querySelectorAll('.annotated').forEach(function(el) {
    const tooltip = document.createElement('div');
    tooltip.className = 'tooltip';
    tooltip.innerText = el.dataset.annotation;
    el.appendChild(tooltip);

    el.addEventListener('mouseenter', function() {
      tooltip.style.display = 'block';
      const rect = el.getBoundingClientRect();
      tooltip.style.left = (el.offsetWidth / 2) + 'px';
      tooltip.style.top = '1.5em';
    });

    el.addEventListener('mouseleave', function() {
      tooltip.style.display = 'none';
    });
  });
</script>

</body>
</html>

