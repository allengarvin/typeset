<!DOCTYPE html>
<html lang="it">
<head>
<meta charset="UTF-8">
<title>Annotated Orlando Furioso</title>
<style>
  body {
    font-family: "Garamond", "Georgia", serif;
    line-height: 1.6;
    margin: 2em auto;
    max-width: 900px;
    counter-reset: octave;
  }

  .octave-wrapper {
    display: flex;
    align-items: flex-start;
    margin-bottom: 1.8em;
  }

  .margin-note {
    flex: 0 0 180px;         /* width of margin column */
    font-size: 0.9em;
    color: #666;
    padding-right: 1em;
    border-right: 1px solid #ddd;
    margin-right: 1em;
  }

  .octave {
    flex: 1;
    counter-increment: octave;
  }

  .octave::before {
    content: "Ottava " counter(octave);
    display: block;
    font-weight: bold;
    color: #444;
    margin-bottom: 0.3em;
  }

  .annotated {
    color: #0044cc;
    cursor: pointer;
    position: relative;
  }

  /* tooltip styling */
  .tooltip {
    position: absolute;
    background: #fff8c6;
    border: 1px solid #e0d97a;
    padding: 6px 10px;
    border-radius: 6px;
    box-shadow: 1px 2px 6px rgba(0, 0, 0, 0.2);
    font-size: 0.9em;
    width: 250px;
    max-width: 500px;
    z-index: 100;
    display: none;
    white-space: normal; /* allows wrapping */

  }
</style>
</head>
<body>
<table>
<tr><td><h1><center>Orlando Furioso: Canto XLVI (annotato)</center></h1></td></tr>
<td><br></td>
<tr><td><table>
<tr><td align="left"><h2><a href="orlando-45.html">Prev. (Canto XLV)</a></h2></td><td align="right"><h2><a href="orlando-47.html">Next. (Canto XLVII)</h2></a></td></tr>
</table></td></tr>
</table>
  </div>
</div>

<div class="octave-wrapper">
  <div class="margin-note">

  </div>  <div class="octave" number="1">
    <p>Spesso in poveri alberghi e in picciol tetti,<br />
          ne le calamitadi e nei disagi,<br />
          meglio s’aggiungon d’amicizia i petti,<br />
          che fra ricchezze invidiose et agi<br />
          de le piene d’insidie e di sospetti<br />
          corti regali e splendidi palagi,<br />
          ove la caritade è in tutto estinta,<br />
          né si vede amicizia, se non finta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="2">
    <p>Quindi avvien che tra principi e signori<br />
          patti e convenzion sono sì frali.<br />
          Fan lega oggi re, papi e imperatori;<br />
          doman saran nimici capitali:<br />
          perché, qual l’apparenze esteriori,<br />
          non hanno i cor, non han gli animi tali;<br />
          che non mirando al torto più ch’al dritto,<br />
          attendon solamente al lor profitto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="3">
    <p>Questi, quantunque d’amicizia poco<br />
          sieno capaci, perché non sta quella<br />
          ove per cose gravi, ove per giuoco<br />
          mai senza finzion non si favella;<br />
          pur, se talor gli ha tratti in umil loco<br />
          insieme una fortuna acerba e fella,<br />
          in poco tempo vengono a notizia<br />
          (quel che in molto non fer) de l’amicizia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="4">
    <p>Il santo vecchiarel ne la sua stanza<br />
          giunger gli ospiti suoi con nodo forte<br />
          ad amor vero meglio ebbe possanza,<br />
          ch’altri non avria fatto in real corte.<br />
          Fu questo poi di tal perseveranza,<br />
          che non si sciolse mai fin alla morte.<br />
          Il vecchio li trovò tutti benigni,<br />
          candidi più nel cor, che di fuor cigni.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="5">
    <p>Trovolli tutti amabili e cortesi,<br />
          non de la iniquità ch’io v’ho dipinta<br />
          di quei che mai non escono palesi,<br />
          ma sempre van con apparenza finta.<br />
          Di quanto s’eran per adietro offesi<br />
          ogni memoria fu tra lor estinta;<br />
          e se d’un ventre fossero e d’un seme,<br />
          non si potriano amar più tutti insieme.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="6">
    <p>Sopra gli altri il signor di Montalbano<br />
          accarezzava e riveria Ruggiero;<br />
          sì perché già l’avea con l’arme in mano<br />
          provato quanto era animoso e fiero,<br />
          sì per trovarlo affabile et umano<br />
          più che mai fosse al mondo cavalliero:<br />
          ma molto più, che da diverse bande<br />
          si conoscea d’avergli obligo grande.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="7">
    <p>Sapea che di gravissimo periglio<br />
          egli avea liberato Ricciardetto,<br />
          quando il re ispano gli fe’ dar di piglio<br />
          e con la figlia prendere nel letto;<br />
          e ch’avea tratto l’uno e l’altro figlio<br />
          del duca Buovo (com’io v’ho già detto)<br />
          di man dei Saracini e dei malvagi<br />
          ch’eran col maganzese Bertolagi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="8">
    <p>Questo debito a lui parea di sorte,<br />
          ch’ad amar lo stringeano e ad onorarlo;<br />
          e gli ne dolse e gli ne ’ncrebbe forte,<br />
          che prima non avea potuto farlo,<br />
          quando era l’un ne l’africana corte,<br />
          e l’altro agli servigi era di Carlo.<br />
          Or che fatto cristian quivi lo trova,<br />
          quel che non fece prima, or far gli giova.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="9">
    <p>Proferte senza fine, onore e festa<br />
          fece a Ruggiero il paladin cortese.<br />
          Il prudente eremita, come questa<br />
          benivolenzia vide, adito prese.<br />
          Entrò dicendo: – A fare altro non resta<br />
          (e lo spero ottener senza contese),<br />
          che come l’amicizia è tra voi fatta,<br />
          tra voi sia ancora affinità contratta;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="10">
    <p>acciò che de le due progenie illustri<br />
          che non han par di nobiltade al mondo,<br />
          nasca un lignaggio che più chiaro lustri,<br />
          che ’l chiaro sol, per quanto gira a tondo;<br />
          e come andran più inanzi et anni e lustri,<br />
          sarà più bello, e durerà (secondo<br />
          che Dio m’inspira, acciò ch’a voi nol celi)<br />
          fin che terran l’usato corso i cieli. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="11">
    <p>E seguitando il suo parlar più inante,<br />
          fa il santo vecchio sì, che persuade<br />
          che Rinaldo a Ruggier dia Bradamante,<br />
          ben che pregar né l’un né l’altro accade.<br />
          Loda Olivier col principe d’Anglante,<br />
          che far si debba questa affinitade;<br />
          il che speran ch’approvi Amone e Carlo,<br />
          e debba tutta Francia commendarlo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="12">
    <p>Così dicean; ma non sapean ch’Amone,<br />
          con voluntà del figlio di Pipino,<br />
          n’avea dato in quei giorni intenzione<br />
          all’imperator greco Costantino,<br />
          che gliele domandava per Leone<br />
          suo figlio e successor nel gran domino.<br />
          Se n’era, pel valor che n’avea inteso,<br />
          senza vederla, il giovinetto acceso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="13">
    <p>Risposto gli avea Amon, che da sé solo<br />
          non era per concludere altramente,<br />
          né pria che ne parlasse col figliuolo<br />
          Rinaldo, da la corte allora absente;<br />
          il qual credea che vi verrebbe a volo,<br />
          e che di grazia avria sì gran parente:<br />
          pur, per molto rispetto che gli avea,<br />
          risolver senza lui non si volea.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="14">
    <p>Or Rinaldo lontan dal padre, quella<br />
          pratica imperial tutta ignorando,<br />
          quivi a Ruggier promette la sorella<br />
          di suo parere, e di parer d’Orlando<br />
          e degli altri ch’avea seco alla cella,<br />
          ma sopra tutti l’eremita instando:<br />
          e crede veramente che piacere<br />
          debba ad Amon quel parentado avere.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="15">
    <p>Quel dì e la notte, e del seguente giorno<br />
          steron gran parte col monaco saggio,<br />
          quasi obliando al legno far ritorno,<br />
          ben che il vento spirasse al lor viaggio.<br />
          Ma i lor nocchieri, a cui tanto soggiorno<br />
          increscea omai, mandar più d’un messaggio,<br />
          che sì li stimular de la partita,<br />
          ch’a forza li spiccar da l’eremita.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="16">
    <p>Ruggier che stato era in esilio tanto,<br />
          né da lo scoglio avea mai mosso il piede,<br />
          tolse licenzia da quel mastro santo<br />
          ch’insegnata gli avea la vera fede.<br />
          La spada Orlando gli rimesse a canto,<br />
          l’arme d’Ettorre, e il buon Frontin gli diede;<br />
          sì per mostrar del suo amor segno espresso,<br />
          sì per saper che dianzi erano d’esso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="17">
    <p>E quantunque miglior ne l’incantata<br />
          spada ragione avesse il paladino,<br />
          che con pena e travaglio già levata<br />
          l’avea dal formidabile giardino,<br />
          che non avea Ruggiero a cui donata<br />
          dal ladro fu, che gli diè ancor Frontino;<br />
          pur volentier gliele donò col resto<br />
          de l’arme, tosto che ne fu richiesto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="18">
    <p>Fur benedetti dal vecchio devoto,<br />
          e sul navilio al fin si ritornaro.<br />
          I remi all’acqua, e dier le vele al Noto;<br />
          e fu lor sì sereno il tempo e chiaro,<br />
          che non vi bisognò priego né voto,<br />
          fin che nel porto di Marsilia entraro.<br />
          Ma quivi stiano tanto, ch’io conduca<br />
          insieme Astolfo, il glorioso duca.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="19">
    <p>Poi che de la vittoria Astolfo intese,<br />
          che sanguinosa e poco lieta s’ebbe;<br />
          vedendo che sicura da l’offese<br />
          d’Africa oggimai Francia esser potrebbe,<br />
          pensò che ’l re de’ Nubi in suo paese<br />
          con l’esercito suo rimanderebbe<br />
          per la strada medesima che tenne<br />
          quando contra Biserta se ne venne.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="20">
    <p>L’armata che i pagan roppe ne l’onde,<br />
          già rimandata avea il figliuol d’Ugiero;<br />
          di cui, nuovo miracolo, le sponde<br />
          (tosto che ne fu uscito il popul nero)<br />
          e le poppe e le prore mutò in fronde,<br />
          e ritornolle al suo stato primiero:<br />
          poi venne il vento, e come cosa lieve<br />
          levolle in aria, e fe’ sparire in breve.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="21">
    <p>Chi a piedi e chi in arcion tutte partita<br />
          d’Africa fer le nubiane schiere.<br />
          Ma prima Astolfo si chiamò infinita<br />
          grazia al Senapo et immortale avere;<br />
          che gli venne in persona a dare aita<br />
          con ogni sforzo et ogni suo potere.<br />
          Astolfo lor ne l’uterino claustro<br />
          a portar diede il fiero e turbido austro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="22">
    <p>Negli utri, dico, il vento diè lor chiuso,<br />
          ch’uscir di mezzodì suol con tal rabbia,<br />
          che muove a guisa d’onde, e leva in suso,<br />
          e ruota fin in ciel l’arrida sabbia;<br />
          acciò se lo portassero a lor uso,<br />
          che per camino a far danno non abbia;<br />
          e che poi, giunti ne la lor regione,<br />
          avessero a lassar fuor di prigione.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="23">
    <p>Scrive Turpino, come furo ai passi<br />
          de l’alto Atlante, che i cavalli loro<br />
          tutti in un tempo diventaron sassi;<br />
          sì che, come venir, se ne tornoro.<br />
          Ma tempo è omai ch’Astolfo in Francia passi;<br />
          e così, poi che del paese moro<br />
          ebbe provisto ai luoghi principali,<br />
          all’ippogrifo suo fe’ spiegar l’ali.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="24">
    <p>Volò in Sardigna in un batter di penne,<br />
          e di Sardigna andò nel lito corso;<br />
          e quindi sopra il mar la strada tenne,<br />
          torcendo alquanto a man sinistra il morso.<br />
          Ne le maremme all’ultimo ritenne<br />
          de la ricca Provenza il leggier corso;<br />
          dove seguì de l’ippogrifo quanto<br />
          gli disse già l’evangelista santo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="25">
    <p>Hagli commesso il santo evangelista,<br />
          che più, giunto in Provenza, non lo sproni;<br />
          e ch’all’impeto fier più non resista<br />
          con sella e fren, ma libertà gli doni.<br />
          Già avea il più basso ciel che sempre acquista<br />
          del perder nostro, al corno tolti i suoni;<br />
          che muto era restato, non che roco,<br />
          tosto ch’entrò ’l guerrier nel divin loco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="26">
    <p>Venne Astolfo a Marsilia, e venne a punto<br />
          il dì che v’era Orlando et Oliviero<br />
          e quel da Montalbano insieme giunto<br />
          col buon Sobrino e col meglior Ruggiero.<br />
          La memoria del sozio lor defunto<br />
          vietò che i paladini non potero<br />
          insieme così a punto rallegrarsi,<br />
          come in tanta vittoria dovea farsi.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="27">
    <p>Carlo avea di Sicilia avuto avviso<br />
          dei duo re morti e di Sobrino preso,<br />
          e ch’era stato Brandimarte ucciso;<br />
          poi di Ruggiero avea non meno inteso:<br />
          e ne stava col cor lieto e col viso<br />
          d’aver gittato intolerabil peso,<br />
          che gli fu sopra gli omeri sì greve,<br />
          che starà un pezzo pria che si rileve.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="28">
    <p>Per onorar costor ch’eran sostegno<br />
          del santo Imperio e la maggior colonna,<br />
          Carlo mandò la nobiltà del regno<br />
          ad incontrarli fin sopra la Sonna.<br />
          Egli uscì poi col suo drappel più degno<br />
          di re e di duci, e con la propria donna,<br />
          fuor de le mura, in compagnia di belle<br />
          e ben ornate e nobili donzelle.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="29">
    <p>L’imperator con chiara e lieta fronte,<br />
          i paladini e gli amici e i parenti,<br />
          la nobiltà, la plebe fanno al conte<br />
          et agli altri d’amor segni evidenti:<br />
          gridar s’ode Mongrana e Chiaramonte.<br />
          Sì tosto non finir gli abbracciamenti,<br />
          Rinaldo e Orlando insieme et Oliviero<br />
          al signor loro appresentar Ruggiero;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="30">
    <p>e gli narrar che di Ruggier di Risa<br />
          era figliuol, di virtù uguale al padre:<br />
          se sia animoso e forte, et a che guisa<br />
          sappia ferir, san dir le nostre squadre.<br />
          Con Bradamante in questo vien Marfisa,<br />
          le due compagne nobili e leggiadre:<br />
          ad abbracciar Ruggier vien la sorella;<br />
          con più rispetto sta l’altra donzella.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="31">
    <p>L’imperator Ruggier fa risalire,<br />
          ch’era per riverenzia sceso a piede,<br />
          e lo fa a par a par seco venire,<br />
          e di ciò ch’a onorarlo si richiede,<br />
          un punto sol non lassa preterire.<br />
          Ben sapea che tornato era alla fede;<br />
          che tosto che i guerrier furo all’asciutto,<br />
          certificato avean Carlo del tutto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="32">
    <p>Con pompa trionfal, con festa grande<br />
          tornato insieme dentro alla cittade,<br />
          che di frondi verdeggia e di ghirlande:<br />
          coperte a panni son tutte le strade:<br />
          nembo d’erbe e di fior d’alto si spande,<br />
          e sopra e intorno ai vincitori cade,<br />
          che da verroni e da finestre amene<br />
          donne e donzelle gittano a man piene.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="33">
    <p>Al volgersi dei canti in varii lochi<br />
          trovano archi e trofei subito fatti,<br />
          che di Biserta le ruine e i fochi<br />
          mostran dipinti, et altri degni fatti;<br />
          altrove palchi con diversi giuochi<br />
          e spettacoli e mimmi e scenici atti:<br />
          et è per tutti i canti il titol vero<br />
          scritto: – Ai liberatori de l’Impero. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="34">
    <p>Fra il suon d’argute trombe e di canore<br />
          pifare e d’ogni musica armonia,<br />
          fra riso e plauso, iubilo e favore<br />
          del populo ch’a pena vi capia,<br />
          smontò al palazzo il magno imperatore,<br />
          ove più giorni quella compagnia<br />
          con torniamenti, personaggi e farse,<br />
          danze e conviti attese a dilettarse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="35">
    <p>Rinaldo un giorno al padre fe’ sapere<br />
          che la sorella a Ruggier dar volea;<br />
          ch’in presenzia d’Orlando per mogliere,<br />
          e d’Olivier, promessa glie l’avea;<br />
          li quali erano seco d’un parere,<br />
          che parentado far non si potea<br />
          per nobiltà di sangue e per valore,<br />
          che fosse a questo par, non che migliore.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="36">
    <p>Ode Amone il figliuol con qualche sdegno,<br />
          che, senza conferirlo seco, gli osa<br />
          la figlia maritar, ch’esso ha disegno<br />
          che del figliuol di Costantin sia sposa,<br />
          non di Ruggier, il qual non ch’abbi regno,<br />
          ma non può al mondo dir: questa è mia cosa;<br />
          né sa che nobiltà poco si prezza,<br />
          e men virtù, se non v’è ancor ricchezza.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="37">
    <p>Ma più d’Amon la moglie Beatrice<br />
          biasma il figliuolo e chiamalo arrogante;<br />
          e in segreto e in palese contradice<br />
          che di Ruggier sia moglie Bradamante:<br />
          a tutta sua possanza imperatrice<br />
          ha disegnato farla di Levante.<br />
          Sta Rinaldo ostinato, che non vuole<br />
          che manchi un iota de le sue parole.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="38">
    <p>La madre, ch’aver crede alle sue voglie<br />
          la magnanima figlia, la conforta<br />
          che dica che, più tosto ch’esser moglie<br />
          d’un pover cavallier, vuole esser morta;<br />
          né mai più per figliuola la raccoglie,<br />
          se questa ingiuria dal fratel sopporta:<br />
          nieghi pur con audacia, e tenga saldo;<br />
          che per sforzar non la sarà Rinaldo.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="39">
    <p>Sta Bradamante tacita, né al detto<br />
          de la madre s’arrisca a contradire;<br />
          che l’ha in tal riverenzia e in tal rispetto,<br />
          che non potria pensar non l’ubbidire.<br />
          Da l’altra parte terria gran difetto,<br />
          se quel che non vuol far, volesse dire.<br />
          Non vuol, perché non può; che ’l poco e ’l molto<br />
          poter di sé disporre Amor le ha tolto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="40">
    <p>Né negar, né mostrarsene contenta<br />
          s’ardisce; e sol sospira, e non risponde:<br />
          poi quando è in luogo ch’altri non la senta,<br />
          versan lacrime gli occhi a guisa d’onde;<br />
          e parte del dolor che la tormenta,<br />
          sentir fa al petto et alle chiome bionde,<br />
          che l’un percuote, e l’altro straccia e frange;<br />
          e così parla, e così seco piange:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="41">
    <p>– Ahimè! vorrò quel che non vuol chi deve<br />
          poter del voler mio più che poss’io?<br />
          Il voler di mia madre avrò in sì lieve<br />
          stima, ch’io lo posponga al voler mio?<br />
          Deh! qual peccato puote esser sì grieve<br />
          a una donzella, qual biasmo sì rio,<br />
          come questo sarà, se, non volendo<br />
          chi sempre ho da ubbidir, marito prendo?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="42">
    <p>Avrà, misera me! dunque possanza<br />
          la materna pietà, ch’io t’abandoni,<br />
          o mio Ruggiero, e ch’a nuova speranza,<br />
          a desir nuovo, a nuovo amor mi doni?<br />
          O pur la riverenzia e l’osservanza<br />
          ch’ai buoni padri denno i figli buoni,<br />
          porrò da parte, e solo avrò rispetto<br />
          al mio bene, al mio gaudio, al mio diletto?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="43">
    <p>So quanto, ahi lassa! debbo far, so quanto<br />
          di buona figlia al debito conviensi;<br />
          io ’l so; ma che mi val, se non può tanto<br />
          la ragion, che non possino più i sensi?<br />
          s’Amor la caccia e la fa star da canto,<br />
          né lassa ch’io disponga, né ch’io pensi<br />
          di me dispor, se non quanto a lui piaccia,<br />
          e sol, quanto egli detti, io dica e faccia?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="44">
    <p>Figlia d’Amone e di Beatrice sono,<br />
          e son misera me! serva d’Amore.<br />
          Dai genitori miei trovar perdono<br />
          spero e pietà, s’io caderò in errore:<br />
          ma s’io offenderò Amor, chi sarà buono<br />
          a schivarmi con prieghi il suo furore,<br />
          che sol voglia una di mie scuse udire,<br />
          e non mi faccia subito morire?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="45">
    <p>Ohimè! con lunga et ostinata prova<br />
          ho cercato Ruggier trarre alla fede;<br />
          et hollo tratto al fin: ma che mi giova,<br />
          se ’l mio ben fare in util d’altri cede?<br />
          Così, ma non per sé, l’ape rinuova<br />
          il mele ogni anno, e mai non lo possiede.<br />
          Ma vo’ prima morir, che mai sia vero,<br />
          ch’io pigli altro marito, che Ruggiero.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="46">
    <p>S’io non sarò al mio padre ubbidiente,<br />
          né alla mia madre, io sarò al mio fratello,<br />
          che molto e molto è più di lor prudente,<br />
          né gli ha la troppa età tolto il cervello.<br />
          E a questo che Rinaldo vuol, consente<br />
          Orlando ancora; e per me ho questo e quello:<br />
          li quali duo più onora il mondo e teme,<br />
          che l’altra nostra gente tutta insieme.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="47">
    <p>Se questi il fior, se questi ognuno stima<br />
          la gloria e lo splendor di Chiaramonte;<br />
          se sopra gli altri ognun gli alza e sublima<br />
          più che non è del piede alta la fronte;<br />
          perché debbo voler che di me prima<br />
          Amon disponga, che Rinaldo e ’l conte?<br />
          Voler nol debbo, tanto men, che messa<br />
          in dubbio al Greco, e a Ruggier fui promessa. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="48">
    <p>Se la donna s’affligge e si tormenta,<br />
          né di Ruggier la mente è più quieta;<br />
          ch’ancor che di ciò nuova non si senta<br />
          per la città, pur non è a lui segreta.<br />
          Seco di sua fortuna si lamenta,<br />
          la qual fruir tanto suo ben gli vieta,<br />
          poi che ricchezze non gli ha date e regni,<br />
          di che è stata sì larga a mille indegni.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="49">
    <p>Di tutti gli altri beni, o che concede<br />
          Natura al mondo, o proprio studio acquista,<br />
          aver tanta e tal parte egli si vede,<br />
          qual e quanta altri aver mai s’abbia vista;<br />
          ch’a sua bellezza ogni bellezza cede,<br />
          ch’a sua possanza è raro chi resista:<br />
          di magnanimità, di splendor regio<br />
          a nessun, più ch’a lui, si debbe il pregio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="50">
    <p>Ma il volgo, nel cui arbitrio son gli onori,<br />
          che, come pare a lui, li leva e dona<br />
          (né dal nome del volgo voglio fuori,<br />
          eccetto l’uom prudente, trar persona;<br />
          che né papi né re né imperatori<br />
          non ne tra’ scettro, mitra né corona;<br />
          ma la prudenzia, ma il giudizio buono,<br />
          grazie che dal ciel date a pochi sono);<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="51">
    <p>questo volgo (per dir quel ch’io vo’ dire)<br />
          ch’altro non riverisce che ricchezza,<br />
          né vede cosa al mondo, che più ammire,<br />
          e senza, nulla cura e nulla apprezza,<br />
          sia quanto voglia la beltà, l’ardire,<br />
          la possanza del corpo, la destrezza,<br />
          la virtù, il senno, la bontà; e più in questo<br />
          di ch’ora vi ragiono, che nel resto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="52">
    <p>Dicea Ruggier: – Se pur è Amon disposto<br />
          che la figliuola imperatrice sia,<br />
          con Leon non concluda così tosto:<br />
          almen termine un anno anco mi dia;<br />
          ch’io spero intanto, che da me deposto<br />
          Leon col padre de l’imperio fia;<br />
          e poi che tolto avrò lor le corone,<br />
          genero indegno non sarò d’Amone.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="53">
    <p>Ma se fa senza indugio, come ha detto,<br />
          suocero de la figlia Costantino;<br />
          s’alla promessa non avrà rispetto<br />
          di Rinaldo e d’Orlando suo cugino,<br />
          fattami inanzi al vecchio benedetto,<br />
          al marchese Uliviero, al re Sobrino,<br />
          che farò? vo’ patir sì grave torto?<br />
          o, prima che patirlo, esser pur morto?<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="54">
    <p>Deh che farò? farò dunque vendetta<br />
          contra il padre di lei di questo oltraggio?<br />
          Non miro ch’io non son per farlo in fretta,<br />
          o s’in tentarlo io mi sia stolto o saggio.<br />
          Ma voglio presupor ch’a morte io metta<br />
          l’iniquo vecchio e tutto il suo lignaggio:<br />
          questo non mi farà però contento;<br />
          anzi in tutto sarà contra al mio intento.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="55">
    <p>E fu sempre il mio intento, et è, che m’ami<br />
          la bella donna, e non che mi sia odiosa:<br />
          ma, quando Amone uccida, o facci o trami<br />
          cosa al fratello o agli altri suoi dannosa,<br />
          non le do iusta causa che mi chiami<br />
          nimico, e più non voglia essermi sposa?<br />
          Che debbo dunque far? debbol patire?<br />
          Ah non, per Dio! più tosto io vo’ morire.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="56">
    <p>Anzi non vo’ morir; ma vo’ che muoia<br />
          con più ragion questo Leone Augusto,<br />
          venuto a disturbar tanta mia gioia:<br />
          io vo’ che muoia egli e ’l suo padre ingiusto.<br />
          Elena bella all’amator di Troia<br />
          non costò sì, né a tempo più vetusto<br />
          Proserpina a Piritoo, come voglio<br />
          ch’al padre e al figlio costi il mio cordoglio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="57">
    <p>Può esser, vita mia, che non ti doglia<br />
          lasciare il tuo Ruggier per questo Greco?<br />
          Potrà tuo padre far che tu lo toglia,<br />
          ancor ch’avesse i tuoi fratelli seco?<br />
          Ma sto in timor, ch’abbi più tosto voglia<br />
          d’esser d’accordo con Amon, che meco;<br />
          e che ti paia assai miglior partito<br />
          Cesare aver, ch’un privato uom marito.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="58">
    <p>Sarà possibil mai che nome regio,<br />
          titolo imperial, grandezza e pompa,<br />
          di Bradamante mia l’animo egregio,<br />
          il gran valor, l’alta virtù corrompa?<br />
          sì ch’abbia da tenere in minor pregio<br />
          la data fede, e le promesse rompa?<br />
          né più tosto d’Amon farsi nimica,<br />
          che quel che detto m’ha, sempre non dica? –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="59">
    <p>Diceva queste et altre cose molte<br />
          ragionando fra sé Ruggiero; e spesso<br />
          le dicea in guisa ch’erano raccolte<br />
          da chi talor se gli trovava appresso:<br />
          sì che il tormento suo più di due volte<br />
          era a colei per cui pativa, espresso,<br />
          a cui non dolea meno il sentir lui<br />
          così doler, che i proprii affanni sui.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="60">
    <p>Ma più d’ogni altro duol che le sia detto,<br />
          che tormenti Ruggier, di questo ha doglia,<br />
          ch’intende che s’affligge per sospetto<br />
          ch’ella lui lasci, e che quel Greco voglia.<br />
          Onde, acciò si conforti, e che del petto<br />
          questa credenza e questo error si toglia,<br />
          per una di sue fide cameriere<br />
          gli fe’ queste parole un dì sapere:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="61">
    <p>– Ruggier, qual sempre fui, tal esser voglio<br />
          fin alla morte, e più, se più si puote.<br />
          O siami Amor benigno o m’usi orgoglio,<br />
          o me Fortuna in alto o in basso ruote,<br />
          immobil son di vera fede scoglio<br />
          che d’ogn’intorno il vento e il mar percuote:<br />
          né già mai per bonaccia né per verno<br />
          luogo mutai, né muterò in eterno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="62">
    <p>Scarpello si vedrà di piombo o lima<br />
          formare in varie imagini diamante,<br />
          prima che colpo di Fortuna, o prima<br />
          ch’ira d’Amor rompa il mio cor costante;<br />
          e si vedrà tornar verso la cima<br />
          de l’alpe il fiume turbido e sonante,<br />
          che per nuovi accidenti, o buoni o rei,<br />
          faccino altro viaggio i pensier miei.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="63">
    <p>A voi, Ruggier, tutto il dominio ho dato<br />
          di me, che forse è più ch’altri non crede.<br />
          So ben ch’a nuovo principe giurato<br />
          non fu di questa mai la maggior fede.<br />
          So che né al mondo il più sicuro stato<br />
          di questo, re né imperator possiede.<br />
          Non vi bisogna far fossa né torre,<br />
          per dubbio ch’altri a voi lo venga a torre.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="64">
    <p>Che, senza ch’assoldiate altra persona,<br />
          non verrà assalto a cui non si resista.<br />
          Non è ricchezza ad espugnarmi buona,<br />
          né sì vil prezzo un cor gentile acquista.<br />
          Né nobiltà, né altezza di corona,<br />
          ch’al sciocco volgo abbagliar suol la vista,<br />
          non beltà, ch’in lieve animo può assai,<br />
          vedrò, che più di voi mi piaccia mai.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="65">
    <p>Non avete a temer ch’in forma nuova<br />
          intagliare il mio cor mai più si possa:<br />
          sì l’imagine vostra si ritrova<br />
          sculpita in lui, ch’esser non può rimossa.<br />
          Che ’l cor non ho di cera, è fatto prova;<br />
          che gli diè cento, non ch’una percossa,<br />
          Amor, prima che scaglia ne levasse,<br />
          quando all’imagin vostra lo ritrasse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="66">
    <p>Avorio e gemma et ogni pietra dura<br />
          che meglio da l’intaglio si difende,<br />
          romper si può; ma non ch’altra figura<br />
          prenda, che quella ch’una volta prende.<br />
          Non è il mio cor diverso alla natura<br />
          del marmo o d’altro ch’al ferro contende.<br />
          Prima esser può che tutto Amor lo spezze,<br />
          che lo possa sculpir d’altre bellezze. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="67">
    <p>Suggiunse a queste altre parole molte,<br />
          piene d’amor, di fede e di conforto,<br />
          da ritornarlo in vita mille volte,<br />
          se stato mille volte fosse morto.<br />
          Ma quando più de la tempesta tolte<br />
          queste speranze esser credeano in porto,<br />
          da un nuovo turbo impetuoso e scuro<br />
          rispinte in mar, lungi dal lito, furo:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="68">
    <p>però che Bradamante, ch’eseguire<br />
          vorria molto più ancor, che non ha detto,<br />
          rivocando nel cor l’usato ardire,<br />
          e lasciando ir da parte ogni rispetto,<br />
          s’appresenta un dì a Carlo, e dice: – Sire,<br />
          s’a vostra Maestade alcuno effetto<br />
          io feci mai, che le paresse buono,<br />
          contenta sia di non negarmi un dono.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="69">
    <p>E prima che più espresso io le lo chieggia,<br />
          su la real sua fede mi prometta<br />
          farmene grazia; e vorrò poi, che veggia<br />
          che sarà iusta la domanda e retta. –<br />
          – Merta la tua virtù che dar ti deggia<br />
          ciò che domandi, o giovane diletta; –<br />
          rispose Carlo – e giuro, se ben parte<br />
          chiedi del regno mio, di contentarte. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="70">
    <p>– Il don ch’io bramo da l’Altezza vostra,<br />
          è che non lasci mai marito darme, –<br />
          disse la damigella – se non mostra<br />
          che più di me sia valoroso in arme.<br />
          Con qualunche mi vuol, prima o con giostra<br />
          o con la spada in mano ho da provarme.<br />
          Il primo che mi vinca, mi guadagni:<br />
          chi vinto sia, con altra s’accompagni. –<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="71">
    <p>Disse l’imperator con viso lieto,<br />
          che la domanda era di lei ben degna;<br />
          e che stesse con l’animo quieto,<br />
          che farà a punto quanto ella disegna.<br />
          Non è questo parlar fatto in segreto<br />
          sì, ch’a notizia altrui tosto non vegna;<br />
          e quel giorno medesimo alla vecchia<br />
          Beatrice e al vecchio Amon corre all’orecchia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="72">
    <p>Li quali parimente arser di grande<br />
          sdegno contra alla figlia, e di grand’ira;<br />
          che vider ben con queste sue domande,<br />
          ch’ella a Ruggier più ch’a Leone aspira:<br />
          e presti per vietar che non si mande<br />
          questo ad effetto, a ch’ella intende e mira,<br />
          la levaro con fraude de la corte,<br />
          e la menaron seco a Roccaforte.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="73">
    <p>Quest’era una fortezza ch’ad Amone<br />
          donato Carlo avea pochi dì inante,<br />
          tra Pirpignano assisa e Carcassone,<br />
          in loco a ripa il mar, molto importante.<br />
          Quivi la ritenean come in prigione,<br />
          con pensier di mandarla un dì in Levante;<br />
          sì ch’ogni modo, voglia ella o non voglia,<br />
          lasci Ruggier da parte, e Leon toglia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="74">
    <p>La valorosa donna, che non meno<br />
          era modesta, ch’animosa e forte;<br />
          ancor che posto guardia non l’avieno,<br />
          e potea entrare e uscir fuor de le porte;<br />
          pur stava ubbidiente sotto il freno<br />
          del padre: ma patir prigione e morte,<br />
          ogni martire e crudeltà più tosto<br />
          che mai lasciar Ruggier, s’avea proposto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="75">
    <p>Rinaldo, che si vide la sorella<br />
          per astuzia d’Amon tolta di mano,<br />
          e che dispor non potrà più di quella,<br />
          e ch’a Ruggier l’avrà promessa invano;<br />
          si duol del padre, e contra a lui favella,<br />
          posto il rispetto filial lontano.<br />
          Ma poco cura Amon di tai parole,<br />
          e di sua figlia a modo suo far vuole.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="76">
    <p>Ruggier, che questo sente, et ha timore<br />
          di rimaner de la sua donna privo,<br />
          e che l’abbia o per forza o per amore<br />
          Leon, se resta lungamente vivo;<br />
          senza parlarne altrui si mette in core<br />
          di far che muoia, e sia d’Augusto, Divo;<br />
          e tor, se non l’inganna la sua speme,<br />
          al padre e a lui la vita e ’l regno insieme.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="77">
    <p>L’arme che fur già del troiano Ettorre,<br />
          e poi di Mandricardo, si riveste,<br />
          e fa la sella al buon Frontino porre,<br />
          e cimier muta, scudo e sopraveste.<br />
          A questa impresa non gli piacque torre<br />
          l’aquila bianca nel color celeste,<br />
          ma un candido liocorno come giglio,<br />
          vuol ne lo scudo, e ’l campo abbia vermiglio.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="78">
    <p>Sceglie de’ suoi scudieri il più fedele,<br />
          e quel vuole e non altri in compagnia;<br />
          e gli fa commission, che non rivele<br />
          in alcun loco mai, che Ruggier sia.<br />
          Passa la Mosa e ’l Reno, e passa de le<br />
          contrade d’Ostericche, in Ungheria;<br />
          e lungo l’Istro per la destra riva<br />
          tanto cavalca, ch’a Belgrado arriva.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="79">
    <p>Ove la Sava nel Danubio scende,<br />
          e verso il mar maggior con lui dà volta,<br />
          vede gran gente in padiglioni e tende<br />
          sotto l’insegne imperial raccolta;<br />
          che Costantino ricovrare intende<br />
          quella città che i Bulgari gli han tolta.<br />
          Costantin v’è in persona, e ’l figliuol seco<br />
          con quanto può tutto l’imperio greco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="80">
    <p>Dentro a Belgrado, e fuor per tutto il monte,<br />
          e giù fin dove il fiume il piè gli lava,<br />
          l’esercito dei Bulgari gli è a fronte;<br />
          e l’uno e l’altro a ber viene alla Sava.<br />
          Sul fiume il Greco per gittate il ponte,<br />
          il Bulgar per vietarlo armato stava,<br />
          quando Ruggier vi giunse; e zuffa grande<br />
          attaccata trovò fra le due bande.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="81">
    <p>I Greci son quattro contr’uno, et hanno<br />
          navi coi ponti da gittar ne l’onda;<br />
          e di voler fiero sembiante fanno<br />
          passar per forza alla sinistra sponda.<br />
          Leone intanto con occulto inganno,<br />
          dal fiume discostandosi, circonda<br />
          molto paese, e poi vi torna, e getta<br />
          ne l’altra ripa i ponti, e passa in fretta:<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="82">
    <p>e con gran gente, chi in arcion, chi a piede<br />
          (che non n’avea di venti mila un manco),<br />
          cavalcò lungo la riviera, e diede<br />
          con fiero assalto agl’inimici al fianco.<br />
          L’imperator, tosto che ’l figlio vede<br />
          sul fiume comparirsi al lato manco,<br />
          ponte aggiungendo a ponte e nave a nave,<br />
          passa di là con quanto esercito have.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="83">
    <p>Il capo, il re de’ Bulgari Vatrano,<br />
          animoso e prudente e pro’ guerriero,<br />
          di qua e di là s’affaticava invano<br />
          per riparare a un impeto sì fiero;<br />
          quando cingendol con robusta mano<br />
          Leon, gli fe’ cader sotto il destriero:<br />
          e poi che dar prigion mai non si volse,<br />
          con mille spade la vita gli tolse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="84">
    <p>I Bulgari sin qui fatto avean testa;<br />
          ma quando il lor signor si vider tolto,<br />
          e crescer d’ogn’intorno la tempesta,<br />
          voltar le spalle ove avean prima il volto.<br />
          Ruggier, che misto vien fra i Greci, e questa<br />
          sconfitta vede, senza pensar molto,<br />
          i Bulgari soccorrer si dispone,<br />
          perch’odia Costantino e più Leone.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="85">
    <p>Sprona Frontin che sembra al corso un vento,<br />
          e inanzi a tutti i corridori passa;<br />
          e tra la gente vien, che per spavento<br />
          al monte fugge, e la pianura lassa.<br />
          Molti ne ferma, e fa voltare il mento<br />
          contra i nimici, e poi la lancia abassa;<br />
          e con sì fier sembiante il destrier muove,<br />
          che fin nel ciel Marte ne teme e Giove.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="86">
    <p>Dinanzi agli altri un cavalliero adocchia,<br />
          che riccamato nel vestir vermiglio<br />
          avea d’oro e di seta una pannocchia<br />
          con tutto il gambo, che parea di miglio;<br />
          nipote a Costantin per la sirocchia,<br />
          ma che non gli era men caro, che figlio:<br />
          gli spezza scudo e osbergo, come vetro,<br />
          e fa la lancia un palmo apparir dietro.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="87">
    <p>Lascia quel morto, e Balisarda stringe<br />
          verso uno stuol che più si vede appresso;<br />
          e contra a questo e contra a quel si spinge,<br />
          et a chi tronco et a chi il capo ha fesso:<br />
          a chi nel petto, a chi nel fianco tinge<br />
          il brando, e a chi l’ha ne la gola messo:<br />
          taglia busti, anche, braccia, mani e spalle;<br />
          e il sangue, come un rio, corre alla valle.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="88">
    <p>Non è, visti quei colpi, chi gli faccia<br />
          contrasto più, così n’è ogniun smarrito;<br />
          sì che si cangia subito la faccia<br />
          de la battaglia; che tornando ardito,<br />
          il petto volge, e ai Greci dà la caccia<br />
          il Bulgaro che dianzi era fuggito:<br />
          in un momento ogni ordine disciolto<br />
          si vede, e ogni stendardo a fuggir volto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="89">
    <p>Leone Augusto s’un poggio eminente,<br />
          vedendo i suoi fuggir, s’era ridutto;<br />
          e sbigottito e mesto ponea mente<br />
          (perch’era in loco che scopriva il tutto)<br />
          al cavallier ch’uccidea tanta gente,<br />
          che per lui sol quel campo era distrutto;<br />
          e non può far, se ben n’è offeso tanto,<br />
          che non lo lodi e gli dia in arme il vanto.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="90">
    <p>Ben comprende all’insegne e sopravesti,<br />
          all’arme luminose e ricche d’oro,<br />
          che quantunque il guerrier dia aiuto a questi<br />
          nimici suoi, non sia però di loro.<br />
          Stupido mira i soprumani gesti,<br />
          e talor pensa che dal sommo coro<br />
          sia per punire i Greci un agnol sceso,<br />
          che tante e tante volte hanno Dio offeso.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="91">
    <p>E come uom d’alto e di sublime core,<br />
          ove l’avrian molt’altri in odio avuto,<br />
          egli s’innamorò del suo valore,<br />
          né veder fargli oltraggio avria voluto:<br />
          gli sarebbe per un de’ suoi che muore,<br />
          vederne morir sei manco spiaciuto,<br />
          e perder anco parte del suo regno,<br />
          che veder morto un cavallier sì degno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="92">
    <p>Come bambin, se ben la cara madre<br />
          iraconda lo batte e da sé caccia,<br />
          non ha ricorso alla sorella o al padre,<br />
          ma a lei ritorna, e con dolcezza abbraccia;<br />
          così Leon, se ben le prime squadre<br />
          Ruggier gli uccide, e l’altre gli minaccia,<br />
          non lo può odiar, perch’all’amor più tira<br />
          l’alto valor, che quella offesa all’ira.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="93">
    <p>Ma se Leon Ruggiero ammira et ama,<br />
          mi par che duro cambio ne riporte;<br />
          che Ruggier odia lui, né cosa brama<br />
          più che di dargli di sua man la morte.<br />
          Molto con gli occhi il cerca, et alcun chiama,<br />
          che gliele mostri; ma la buona sorte<br />
          e la prudenzia de l’esperto Greco<br />
          non lasciò mai che s’affrontasse seco.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="94">
    <p>Leone, acciò che la sua gente affatto<br />
          non fosse uccisa, fe’ sonar raccolta;<br />
          et all’imperatore un messo ratto<br />
          a pregarlo mandò, che desse volta,<br />
          e ripassasse il fiume; e che buon patto<br />
          n’avrebbe, se la via non gli era tolta:<br />
          et esso con non molti che raccolse,<br />
          al ponte ond’era entrato, i passi volse.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="95">
    <p>Molti in poter de’ Bulgari restaro<br />
          per tutto il monte, e sin al fiume uccisi;<br />
          e vi restavan tutti, se ’l riparo<br />
          non gli avesse del rio tosto divisi.<br />
          Molti cader dai ponti e s’affogaro;<br />
          e molti, senza mai volgere i visi,<br />
          quindi lontano iro a trovare il guado;<br />
          e molti fur prigion tratti in Belgrado.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="96">
    <p>Finita la battaglia di quel giorno,<br />
          ne la qual, poi che il lor signor fu estinto,<br />
          danno i Bulgari avriano avuto e scorno,<br />
          se per lor non avesse il guerrier vinto,<br />
          il buon guerrier che ’l candido liocorno<br />
          ne lo scudo vermiglio avea dipinto;<br />
          a lui si trasson tutti, da cui questa<br />
          vittoria conoscean, con gioia e festa.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="97">
    <p>Uno il saluta, un altro se gl’inchina,<br />
          altri la mano, altri gli bacia il piede:<br />
          ognun, quanto più può, se gli avvicina,<br />
          e beato si tien chi appresso il vede,<br />
          e più chi ’l tocca; che toccar divina<br />
          e sopranatural cosa si crede.<br />
          Lo pregan tutti, e vanno al ciel le grida,<br />
          che sia lor re, lor capitan, lor guida.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="98">
    <p>Ruggier rispose lor, che capitano<br />
          e re sarà, quel che fia lor più a grado;<br />
          ma né a baston né a scettro ha da por mano,<br />
          né per quel giorno entrar vuole in Belgrado:<br />
          che prima che si faccia più lontano<br />
          Leon Augusto, e che ripassi il guado,<br />
          lo vuol seguir, né torsi da la traccia,<br />
          fin che nol giunga e che morir nol faccia;<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="99">
    <p>che mille miglia e più, per questo solo<br />
          era venuto, e non per altro effetto.<br />
          Così senza indugiar lascia lo stuolo,<br />
          e si volge al camin che gli vien detto,<br />
          che verso il ponte fa Leone a volo,<br />
          forse per dubbio che gli sia intercetto.<br />
          Gli va dietro per l’orma in tanta fretta,<br />
          che ’l suo scudier non chiama e non aspetta.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="100">
    <p>Leone ha nel fuggir tanto vantaggio<br />
          (fuggir si può ben dir, più che ritrarse),<br />
          che trova aperto e libero il passaggio;<br />
          poi rompe il ponte, e lascia le navi arse.<br />
          Non v’arriva Ruggier, ch’ascoso il raggio<br />
          era del sol, né sa dove alloggiarse.<br />
          Cavalca inanzi, che lucea la luna,<br />
          né mai trova castel né villa alcuna.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="101">
    <p>Perché non sa dove si por, camina<br />
          tutta la notte, né d’arcion mai scende.<br />
          Ne lo spuntar del nuovo sol vicina<br />
          a man sinistra una città comprende;<br />
          ove di star tutto quel dì destina,<br />
          acciò l’ingiuria al suo Frontino emende,<br />
          a cui, senza posarlo o trargli briglia,<br />
          la notte fatto avea far tante miglia.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="102">
    <p>Ungiardo era signor di quella terra,<br />
          suddito e caro a Costantino molto,<br />
          ove avea per cagion di quella guerra<br />
          da cavallo e da piè buon numer tolto.<br />
          Quivi ove altrui l’entrata non si serra,<br />
          entra Ruggiero, e v’è sì ben raccolto,<br />
          che non gli accade di passar più avante<br />
          per aver miglior loco e più abondante.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="103">
    <p>Nel medesimo albergo in su la sera<br />
          un cavallier di Romania alloggiosse,<br />
          che si trovò ne la battaglia fiera,<br />
          quando Ruggier pei Bulgari si mosse,<br />
          et a pena di man fuggito gli era,<br />
          ma spaventato più ch’altri mai fosse;<br />
          sì ch’ancor triema, e pargli ancora intorno<br />
          avere il cavallier dal liocorno.<br />
  </div>
</div>

<div class="octave-wrapper">
  <div class="margin-note">

  </div>  <div class="octave" number="104">
    <p>Conosce, tosto che lo scudo vede,<br />
          che ’l cavallier che quella insegna porta,<br />
          è quel che la sconfitta ai Greci diede,<br />
          per le cui mani è tanta gente morta.<br />
          Corre al palazzo, et udienzia chiede,<br />
          per dire a quel signor cosa ch’importa;<br />
          e subito intromesso, dice quanto<br />
          io mi riserbo a dir ne l’altro canto.<br />
  </div>
</div>

<script>
  document.querySelectorAll('.annotated').forEach(function(el) {
    const tooltip = document.createElement('div');
    tooltip.className = 'tooltip';
    tooltip.innerText = el.dataset.annotation;
    el.appendChild(tooltip);

    el.addEventListener('mouseenter', function() {
      tooltip.style.display = 'block';
      const rect = el.getBoundingClientRect();
      tooltip.style.left = (el.offsetWidth / 2) + 'px';
      tooltip.style.top = '1.5em';
    });

    el.addEventListener('mouseleave', function() {
      tooltip.style.display = 'none';
    });
  });
</script>

</body>
</html>

